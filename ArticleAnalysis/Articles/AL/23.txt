Josephine Fock trækker sig som politisk leder. Josephine Fock har valgt at trække sig som Alternativets politiske leder. Alternativets Hovedbestyrelse beklager meget Josephines beslutning, men respekterer også hendes valg.Josephine blev valgt med stort flertal på Alternativets ekstraordinære landsmøde 1. februar i år, og hun har gjort et kæmpe stykke arbejde med at få partiet til at arbejde på den rigtige måde og efterleve den organisering og de beslutningsveje, der er fastlagt.Josephine har i Alternativets ånd formået at trække Alternativets Unge tilbage i Å’s beslutningsrum, og bl.a. stået for den demokratiske nytænkning i dansk politik ved at udnævne ordførerskaber uden for Christiansborgs tykke mure.Josephine har arbejdet meget hårdt, siden hun blev valgt, ofte under svære betingelser. Det er på grund af hendes arbejde, at Alternativet kan gå videre med hele sit grundlag veldefineret og med en klar plan for, hvordan vi kan komme videre på vej mod virkeliggørelsen af det grønne og langt mere demokratiske samfund, vi ønsker os.Alternativet skal nu igennem en vedtægtsbestemt proces frem mod et ekstraordinært landsmøde, og Hovedbestyrelsen vil sikre, at valget af ny politisk leder kommer til at foregå med åbenhed og ordentlighed.Josephines valg kan vække mange forskellige følelser, men Hovedbestyrelsen maner til at debatten om Josephines beslutning tages på et fundament af vores fælles værdier.Yderligere oplysninger: Forperson for HB, Bente Holm Villadsen, bente.holm.villadsen@alternativet.dk, tlf. 60 86 13 33