Giv 16-årige stemmeret til Folketinget. Allerede som 16-årig – og ikke først som 18-årig - skal man kunne stemme til folketingsvalg, foreslår Alternativet.”Vi vil give ungdommen en stemme, så de får større medbestemmelse på den fremtid, som det jo i høj grad er dem, der skal leve i,” siger Uffe Elbæk, politisk leder for Alternativet.”Jeg oplever, at mange unge er langt mere ansvarlige end vi ældre generationer, for eksempel når det kommer til klimakrisen. Unge skolestrejker verden over og viser, at de om nogen har forstået den alvorlige situation, som vi befinder os i som menneskehed.””Vi ser rundt omkring i verden, at der bliver taget beslutninger, der nærmest kidnapper ungdommens ret til den fremtid, de ønsker. Det gælder i forhold til den nødsituation, som vores planet står i, men vi så det også i forbindelse med Brexit, hvor det var et flertal af de ældre, der ville forlade EU, mens de unge ville blive.”Alternativet har tidligere foreslået, at man ved kommunal- og regionsvalg kan stemme som 16-årig. Det samme har flere andre partier.Uffe Elbæk kan kontaktes via presserådgiver Rune Langhoff på tlf. 61 62 47 78KH Alternativet