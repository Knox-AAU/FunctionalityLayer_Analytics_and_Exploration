Ekstraordinært Landsmøde 3. februar 2019.  Vil du have indflydelse på strukturen i vores organisation og sætte præg på arbejdet for at udvikle Alternativet til en organisation, der skal klare sig til fremtidens udfordringer?

Hovedbestyrelsen inviterer alle medlemmer til ekstraordinært Landsmøde, med det formål at ændre procedure for valg af kandidater og sammensætning af og valg til Hovedbestyrelsen.

Det drejer sig specifikt om ændringsforslag i vores vedtægter i § 9, der handler om sammensætning og valg af hovedbestyrelse, samt § 13, der tydeliggør opstilling og valg af kandidater. Se de samlede vedtægter her. 

Der vil som sædvanlig være godt selskab, fine netværksmuligheder og masser af hygge. Måske er valget udskrevet eller lige på trapperne, og derfor er det en fin anledning til at se hinanden i øjnene, inden det for alvor går løs med to spændende valgkampe i foråret. Dato: Søndag den 3. februar 2019
Sted: KaffeFair, Strandvejen 19, 9000 Aalborg 
Tid: Klokken 14.00-17.00 Dagsorden Materialer
Har du spørgsmål, der vedrører vedtægtsændringer eller andet, er du velkommen til at skrive til medlem@alternativet.dk, og vi vil hjælpe dig, så godt vi kan. Vejledning til digital afstemning

En e-mail er blevet sendt til dig torsdag eftermiddag d. 31 januar.

Det er dejligt, du vil deltage i de digitale valghandlinger til det Ekstraordinære Landsmøde i Aalborg.Når du skal stemme foregår det ved, at du for hver afstemning modtager en mail og en sms (hvis du har et mobilnummer tilknyttet din AlleOs-profil), hvori der er et link, som du kan klikke dig ind på. Derefter kommer du ind på AlleOs, hvor du kan stemme.

Du får tre mails samtidig med der bliver stemt fysisk i salen:
Tidspunkterne er vejledende, så følg med i livestreamingen her på hjemmesiden på siden under det ekstraordinære landsmøde. Hvert valg vil vare 20 minutter. Det betyder at din mulighed for at stemme skal udnyttes i de 20 minutter efter du modtager de hver mail.

Hold dig derfor stand-by med adgang til mail i det pågældende tidsrum.

Hvis du har yderligere spørgsmål, så skriv gerne til noah.sturis@alternativet.dk NB. Alle tilmeldinger er nu lukket for digital tilmelding.


Det ekstraordinære Landsmøde i Aalborg vil blive livestreamet via hjemmesiden her i tidsrummet kl 14:30-17.00 på søndag d. 3 februar.

Vi glæder os til at se jer til en dag med fokus på Alternativets organisation og til en kickstart for et spændende forår i 2019.

Grønne hilsner fra Alternativet på vegne af Hovedbestyrelsen.     

 