Udvikling af IT-politik på tværs af Folkemødet (Bornholm). DENNE SIDE ER LØBENDE UNDER OPDATERINGI januar blev Alternativets IT- vision “Et Digitalt Bæredygtigt Danmark” vedtaget i Politisk Forum. Som altid skal visionen konkretiseres i forslag, før den kan blive omsat til konkret politik. Dette starter vi med på Folkemødet på Bornholm. Vi øver os hele tiden sammen på at lave bedre, sjovere og mere inkluderende politikudvikling, og denne proces er derfor et eksperiment i, hvordan vi sammen kan udvikle politik. Eksperimentet bliver søsat onsdag d. 13. juni kl. 15.30 med et politisk laboratorium afholdt på havnen i Allinge. Hvis du ikke befinder dig på Bornholm i det tidsrum, vil der være mulighed for at deltage digitalt. Formålet med det politiske laboratorium er - med udgangspunkt i visionen - at udarbejde en række konkrete, politiske forslag, som frivillige og kandidater på IT-området efterfølgende vil afprøve, justere og ikke mindst kvalificere Søndag fremlægger vi de forslag, vi sammen har lavet, og efter folkemødet bliver forslagene lagt på AlleOs, så Alternativets medlemmer kan drøfte de forslag, der fremover skal gælde som Alternativets IT-politiske mærkesager.   Hvis du har spørgsmål eller kommentarer kontakt 
Demokratiudvikler på Landssekretariatet Majken Mac: majken.mac@alternativet.dk