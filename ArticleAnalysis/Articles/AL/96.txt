Offentligt ansatte skal være blæredygtige.  Sygeplejersker, politimænd og soldater skal have tøj, der er miljømæssigt og socialt bæredygtigt produceret. Det foreslår Alternativet, der lægger op til ny statslig indkøbsstrategi af tekstilerDanmark bør gøre langt mere for at fremme mere bæredygtig produktion af tekstiler, som i dag er en af verdens mest forurenende industrier. Derfor har vi foreslået, at det offentlige via indkøb af tekstiler og tøj til offentligt ansatte som eksempelvis sygeplejersker, politimænd og soldater skal bidrage til, at tøjproduktionen ikke får så store negative konsekvenser for natur og mennesker, som det er tilfældet i dag.Vi foreslår, at statens samlende indkøb af tekstiler og tøj inden for cirka 5-10 år er miljøvenligt og ansvarligt produceret. Derfor skal det offentliges indkøbsstrategi revideres senest i 2018, så den sikrer større indkøb af tekstiler, der er certificeret under ordninger som eksempelvis GOTS.- Produktionen af tøj og tekstiler er en af de største miljøsyndere overhovedet. Den bygger på massivt forbrug af sprøjtemidler og vandressourcer, ligesom den fører til stor udledning af CO2. Vi synes derfor, det er helt oplagt, at det offentlige bidrager til at fremme den miljøvenlige og ansvarlige produktion, siger Rasmus Nordqvist, politisk ordfører for Alternativet.Ifølge Clean Clothes Campaign bruges en tredjedel af verdens pesticider i bomuldsproduktion, og der bliver brugt op mod et kilo kemikalier og 3000 liter vand til at fremstille en t-shirt. Det er noget, vi alle bør tage alvorligt, mener Rasmus Nordqvist:  - Mange danskere har efterhånden taget de økologiske fødevarer til sig, men de fleste ved desværre ikke, hvor skadelig tøjproduktion er, så der er god grund til, at staten går foran som det gode eksempel på dette område, siger Rasmus Nordqvist.Det danske tøjforbrug, der for hver dansker løber op i cirka 16 kilo årligt, går ud over naturen i de lande, hvor tøjet fremstilles og en rapport fra Miljøstyrelsen viser, at man sender en regning på knap 12 kroner videre til natur og miljø i det land, hvor tøjet er produceret, hver gang man køber en t-shirt. Miljøstyrelsen har i forbindelse med de bæredygtige indkøb, der generelt foretages i staten, erfaret, at grønne indkøb ikke behøver være dyrere.- I Alternativet har vi som bekendt fokus på, at der skal være overskud på tre bundlinjer, den økonomiske, den grønne og den sociale, men når erfaringerne viser, at det ikke behøver at være dyrere at købe bæredygtige produkter, så er det da bare med at komme i gang, siger Rasmus Nordqvist.Vi satte under modeugen i København for nylig fokus på bæredygtig mode. Det er blandet andet sket med en oplysningskampagne på det brugerdrevne medie Altivisten og med Gulddreng-klonen Grøndreng, der opnåede succes med sangen ”Blæredygtig”. 