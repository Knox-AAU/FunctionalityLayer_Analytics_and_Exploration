Alternativet til Copenhagen Pride. Alternativet deler et værdifællesskab med Copenhagen Pride i arbejdet for ligestilling og mangfoldighed, og derfor er det en ære for os at støtte op om foreningen år efter år ved at deltage i Pride ugen og paraden - og nu også som officiel sponsor.

Kom og fest med os og vis at kærligheden og mangfoldigheden er en del af Alternativets DNA. Årets tema er “VI BYGGER BRO, KÆRLIGHED UDEN GRÆNSER”. Til det tema skal i nok blive overrasket over vores frivilliges kreativitet.

Udover det vil vi dele flag og bionedbrydeligt glitter ud. Og så vil vi naturligvis holde optogets bedste fest. I ved hvordan det fungerer - jo flere des bedre!

Vi håber at se så mange som muligt til et brag af en fest. Vi lover uanede mængder bionedbrydeligt glitter, festmusik af den bedste kvalitet og naturligvis den mest kærlige fest i byen. Glitterhilsner,
Kommuneforeningen København, Storkreds København og alle de frivillige.



TILMELD DIG FACEBOOK-EVENTET HER