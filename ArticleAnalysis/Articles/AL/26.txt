Alternativet vælger nye forpersoner. Alternativet har valgt ny forperson og næstforperson. Bente Holm Villadsen bliver forperson, og posten som næstforperson er tilfaldet Kasper Smed Hansen.Alternativet har I weekenden valgt nye forpersoner til partiets hovedbestyrelse. Valget er faldet på 58-årige Bente Holm Villadsen fra Nordjylland som forperson og 26-årige Kasper Smed Hansen fra Esbjerg som næstforperson.Politisk leder i Alternativet, Josephine Fock, er glad for udnævnelsen af de to nye forpersoner.Bente og Kasper er kort sagt en drømmeduo på de her poster. Bente Holm Villadsen har været aktiv i partiet siden 2015, og hun har med stort talent udfyldt rollen som forperson i storkredsbestyrelsen i Nordjylland. Kasper Smed Hansen er en stor politisk begavelse, der allerede hjælper os med politikudviklingen på Christiansborg, ligesom han har været forperson for Alternativet i Aarhus. Vi har altså to stærke politiske og organisatoriske profiler helt i front, siger Josephine Fock.De to nye forpersoner er allerede startet i Hovedbestyrelsen. Hvordan resten af opgaverne fordeler sig i hovedbetyrelsen afgøres til november. Allerede nu er Erik Stent Pedersen dog valgt som kasserer i hovedbestyrelsen.Bente Holm Villadsen er uddannet pædagog og kunstterapeut og har arbejdet som daginstitutionsleder i Aalborg Kommune. Derudover har hun arbejdet med terapi og selvudvikling for børn og voksne.Kasper Smed Hansen studerer Katastrofe- og risikomanagement på Københavns Professionshøjskole. Han har i Alternativet tidligere arbejdet med folketingsvalget i 2019 samt Europaparlamentsvalget.Yderligere oplysninger:Bente Holm Villadsen, forperson for Alternativets hovedbestyrelse, Telefon: 60 86 13 33OgKasper Smed Hansen, næstforperson for Alternativets hovedbestyrelse, telefon 60 67 65 78