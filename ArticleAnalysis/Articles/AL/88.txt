Gik du glip af Folkemødet? Så læs med her. Fire dage, 44 events, to scener, én eksperimentalzone, fed energi og glade alternativister er den korte opsummering af Alternativets deltagelse på Folkemødet på Bornholm.Den lidt længere opsummering kan I læse her:TorsdagTorsdag eftermiddag blev den grønne snor til eksperimental zone klippet af gruppeforkvinde Josephine Fock og markerede dermed åbningen af Alternativets tilstedeværelse på Folkemødet. Det første event i Å-teltet var også med deltagelse af Alternativets gruppeforkvinde, der havde inviteret økonomen Jesper Jespersen fra Roskilde Universitet ind til en samtale om en ny økonomisk tænkning og samfundstænkning som en del af en serie af arrangementer under overskriften ”Byggesten til et bæredygtigt samfund”. Du kan se video fra eventet med Josephine Fock og Jesper Jespersen her og høre mere om eksperimentalzonen herKort før åbningen af Alternativets egne scener havde politisk leder i Alternativet Uffe Elbæk desuden holdt sin partiledertale på Folkemødets store scene. Talen kan du se herTorsdagen bød også på en snak om kulturens rolle i samfundet med politisk ordfører Rasmus Nordqvist, som lokkede nysgerrige Folkemødedeltagere ind i Å-teltet med tea and biscuits. På skibet Elsa Margrethe, som var Alternativets anden scene, bød kandidater og politikere hele dagen nysgerrige folkemødedeltagere ombord til en omgang ”Mød Alternativet”. Du kan se video fra et af møderne her, hvor Alternativets grønne ordfører Christian Poll bød gæster ombord til en snak om grøn værdipolitik.Dagen sluttede i godt musikalsk selskab med Ukulele Hanne, der på sin ukulele fortolker danske hiphop sange og får folk til at tænke over ordene, der udgør teksterne. Du kan høre hele koncerten og et interview med Ukulele Hanne herFredagOvenpå en begivenhedsrig første dag til Folkemødet startede dag to med en omgang afstressende morgenyoga med Alternativets egen Ulla Sandbæk. Morgenyogaen blev fulgt op af en artist talk med Alternativets huskunstner Helene Lundbye, der fortalte om sit ”White page project” og sin tilstedeværelse på Christiansborg. ”White page project” handler om en ny begyndelse og en ny måde at anskue verden gennem farvespektrum af 11 farver, der hver i sær repræsentere et område eller en fase af livet, som vi som mennesker kan dykke ned i og blive klogere på. Helenes kunst udgjorde samtidig en tredjedel af eksperimentalzonen, som videoen længere oppe også forklarer indeholder ord og stilhed. Fredagen i Å-teltet bød også på anden del ”Byggesten til et bæredygtigt samfund”. Denne gang med politisk ordfører Rasmus Nordqvist, der havde inviteret Nille Skalts fra Spark ombord til en snak om 4. sektor og en version to af andelsbevægelsen.Folketingskandidat Marianne Victor Hansen havde inviteret Bertel Haarder (V), Rasmus Nordqvist, Aaja Chemnitz Larsen (IA) og Sjúrour Skaale (JF) til en snak om rigsfællesskabets fremtid, mens det handlingsorienterede medie Altivisten havde inviteret journalist Karen Lumholt og Verdens Bedste Nyheder til en snak om konstruktive nyheder. Du kan se samtalen om konstruktive nyheder herDagen i Å-teltet bød også på et aktivistisk talkshow med KV17-kandidat fra København Bjarke Charlie Serritslev, der havde budt Khaterah Parwani, Rasmus Brygger, Elisabeth Møller Jensen og Nicolai Zoffmann fra Daregender ind til en snak om problemer og løsninger på ligestilling. Du kan se talkshowet herPå Elsa Margrethe startede dagen med Josephine Fock og Manal, som er flygtning fra Syrien. Alternativets gruppeforkvinde interviewede Manal om, hvordan det er at være flygtning i Danmark og komme hertil uden sine børn.Dagen på Elsa Margrethe bød også på både vådt og tørt til ganen, da Ulla Sandbæk sammen med kandidater og frivillige inviterede til ”Tea at sea” og en omgang ”Mød Alternativet”. I den ”tørre” ende inviterede InsektKbh til smagsprøver på græshopper. Velbekomme.Dagen på Alternativets scener blev smukt afrundet af sangerinden Aisha, der bød ombord til en omgang soulfuld pop, inden Alternativets delegation på Folkemødet drog mod Pilekroen, hvor årets fest med Dj Sandie Westh blev afholdt.LørdagEfter et brag en fest fredag aften og nat bød lørdagen på flere politiske samtaler, både i Å-teltet og på skibet Elsa Margrethe. I Å-teltet startede skoleordfører Carolina Maier dagen med en snak om skolepolitik med blandt andet Danmarks Lærerforening, mens René Gade og Josephine Fock på Elsa Margrethe var i løsningsorienteret humør. René bød ombord til ”30 løsninger på 30 minutter” og et opgør med nulfejlkulturen, men Josephine havde inviteret integrationsminister Inger Støjberg ombord til en snak om den vellykkede integration. Du kan se Renés løsninger på video her, og du kan finde Josephines snak med Inger Støjberg herEfter samtalen med Inger Støjberg rykkede Josephine Fock i Å-teltet til tredje del af ”Byggesten til et bæredygtigt samfund”, hvor hun sammen med Kristian Weise fra Tænketanken Cevea til en snak om fremtidens arbejdsmarked. Du kan se hele samtalen mellem Josephine og Kristian herAltivisten overtog efter Josephine Fock scenen i Å-teltet til en snak om bæredygtig mode, hvor de blandt andet havde inviteret Fanny Broholm KV17-kandidat i København med. Du kan se video fra arrangementet herDagen bød derudover på masser af samtaler om ny politisk kultur, førstegangsvælgere og om, hvorvidt den grønne omstilling går for langsomt. Her havde Uffe Elbæk inviteret Selina Juul fra Stop Madspild ombord på Elsa Margrethe om løsninger på at sætte fart under den grønne omstilling. Du kan se video fra samtalen her. Du kan ligeledes læse en reportage fra samtalen om førstegangsvælgere, hvor det var publikum der stillede spørgsmål til en række KV17-kandidater her SøndagSøndag stod i nedpakningens tegn, men der var alligevel tid til en session med kandidater fra Alternativet, der stillede op til en omgang ”Spørg os om alt”. Der var blandt andet deltagelse af Anne Thomas (Bornholm), Jakob Gorm (KBH), Bjarke Charlie Serritslev (KBH), Mette Rahbek (Odense), Birgitte Kehler Holst (KBH) og Maja Krog (KBH).  Til sidst vil vi gerne sende en helt særlig tak afsted til alle kandidater, medlemmer, frivillige og andet godtfolk, som har bidraget til at gøre Alternativets deltagelse på Folkemødet til en fantastisk oplevelse. Tak for jer og tak for i år, vi glæder os allerede til næste år.
Var du med Alternativet på Folkemødet i år? Enten som frivillig grøn kerne, hjælpende hånd, grøn gæst, medarbejder, kandidat eller MF'er? Vi håber du har lyst til at bruge ti minutter af din sommerferie på at besvare denne formular (8 spørgsmål) om årets Folkemøde.I Alternativet bliver vi bedre og bedre til at organisere store events som Landsmøde og Folkemøde og det er fantastisk. Vi vil bruge jeres svar til at blive endnu skarpere på, hvad præcis det er, vi gør, der "er Alternativet", og hvordan vi fortsat holder fast i værdierne og den grønne ånd jo ældre og jo større vi bliver.

Al ris og ros, konkrete forslag og højtflyvende tanker modtages med kyshånd. 