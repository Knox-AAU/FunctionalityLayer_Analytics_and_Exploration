Grøn Alliance og Momentum melder sig ind i Alternativet. Vi gjorde det! Tre grønne partier bliver til ét.Grøn Alliance, Momentum og Alternativet er blevet enige om et samarbejde, hvor vi slår os sammen i Alternativets organisation. I stedet for at stå splittet og kæmpe fra tre forskellige positioner, har vi nu samlet os. Vi har samlet os for at styrke det grønne mandat i Folketinget.Og det er SÅ glædeligt, at vi er lykkedes med det her. For mig, for Alternativet, Grøn Alliance og Momentum - og ikke mindst for kampen for at skabe en bæredygtig omstilling af vores samfund. Særligt her foran et folketingsvalg.Vi er nødt til at have en stærk grøn liste på stemmesedlen.Vi er nødt til at gøre alt for at sikre reel klimahandling og en fuldstændig bæredygtig omstilling af landbruget.Vi er nødt til at gøre alt for at modarbejde et borgerligt flertal efter valget på Inger Støjbergs og Pernille Vermunds mandater.Og nu har vi taget et enormt vigtigt skridt!Tusind tak til dig, Henrik Vindfelt og til dig, Theresa Scavenius. Tak til hovedbestyrelserne i Grøn Alliance, Momentum og i Alternativet.Tak for at bakke op. Om grøn sammenlægning, om Alternativet, om mig.Og til alle jer andre: Kom og blive en del af den grønne bevægelse!Franciska Rosenkilde