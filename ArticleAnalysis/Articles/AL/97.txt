Alternativet på Bornholms Folkemøde. Alternativet er igen i år på Folkemødet på Bornholm. Vi har fået samme teltplads på havnen i Allinge som de sidste par år. Derudover har vi været så heldige at få besøg af et smukt sejlskib - Elsa Margrethe, der vil ligge lige op ad teltet som en sprudlende, grøn oase til hang-out, aktivisme og nære politiske samtaler.Se programmet her FØRST DET PRAKTISKEVi har sørget for at reservere et antal teltpladser (Sandvig camping) og en bus t/r fra København, som du kan købe via Billetto ved at klikke herOBS: LEDIGE BUSPLADSER OG LEDIG GRATIS CAMPING FOR UNGE UNDER 25  VIL DU MED I DET GRØNNE?Det er Landssekretariatet, der har hovedansvaret for at arrangere Alternativets tilstedeværelse på solskinsøen, men vi vil gerne have dig med. Alt efter lyst, tid, energi og pengepung er der flere muligheder for deltagelse, og de er som følger: 1. GRØN GÆST - du er med og bidrager til den grønne energi, det bæredygtige blik og den nye politiske kultur. Lokalt i vores telt på havnen, på vores sejlskib, Elsa Margrethe og overalt på resten af Folkemødet. Praktisk information (transport/kort/overnatning) finder du via Billetto-linket.   2. GRØN AKTIVIST - det bobler i dig med med ideer til grøn aktivisme på Folkemødet. Du finder selv andre grønne aktivister og organiserer selv fra start til slut. Programmet for events både i teltet og på Else Margrethe er under opbygning, og vi vil tænke forskellige slots ind, hvor frivillige initiativer kan blive en del af det officielle program. Aktivismen kan også sprede sig til initiativet på resten af Folkemødet – kun fantasien sætter grænser.På Landssekretariatet er vi altid klar med sparring, vinkling og gode råd. Vi opretter et Folkemøde-Lokale i Landssekretariatets lokaler i København, hvor alle er velkomne til at komme og arbejde på deres projekter.   3. DEN GRØNNE KERNE -  Her går du all in. Du kommer ind i den grønne kerne op til og under Folkemødet. Du får muligheden for at prøve kræfter med event-planning, kommunikation og sociale medier, at have mange bolde i luften, at være del af et kreativt team, at mærke intensiteten og energien stige og kulminere i den lækreste grønne Folkemødesuppe. Vil du være en del af den grønne kerne, skal du være klar på at lægge nogle timer af din tid, men det er også her, at der er en række ekstra fordele for dig som frivillig. Vi sætter nemlig 10 grønne kernekort på højkant. De vil dække transport med bus t/r, overnatning (teltplads på Sandvig camping), morgenmad og frokost alle dage. 4. HJÆLPENDE HÅND - Alt efter tid og lyst kan du plotte dig ind på forskellige opgaver og give en hjælpende hånd med hist og her. Den grønne kerne vil være inddelt i forskellige teams, der sikkert altid kan bruge en ekstra hånd. Skriv til Karen-Maria Slente Stubager, og mærk emnefeltet med GRØN AKTIVIST, GRØN KERNE, osv. så hører du fra os. 