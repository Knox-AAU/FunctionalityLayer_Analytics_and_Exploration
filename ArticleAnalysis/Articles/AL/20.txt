Finanslov med politik direkte fra unge. Alternativet har for første gang bygget bro mellem finanslov og forslag fra unge, der ikke sidder i Folketinget.Politik udviklet af unge har i år fundet vej ind i regeringens finanslov. Dermed har folkestyret fået en lille, demokratisk nyskabelse, fortæller Torsten Gejl, MF for Alternativet. Han peger på, at Alternativets forslag om grøn innovation på skoleskemaet er et politisk forslag udviklet af Alternativets Unge – optaget i Alternativets finanslovsudspil – og er nu, i ændret form, kommet med i finansloven.- Det er simpelt hen et lykkeligt øjeblik, når sådan en lille solstrålehistorie lader sig gøre. Nu har vi for første gang et stykke helt konkret politisk virkelighed, udviklet i regi af unge mennesker, som med Alternativet som brobygger går direkte i finansloven. Det synes jeg er et stort øjeblik, siger Torsten Gejl.Forslaget, som nu er blevet til virkelighed på finansloven, sætter grønt iværksætteri på skoleskemaet i gymnasier og på erhvervsskoler. Her kan ungdomsuddannelserne søge penge fra en ny pulje til, at elever kan arbejde med fx grønne forretningsidéer.Oprindeligt blev forslaget fra Alternativets Unge skabt til at sætte grønt iværksætteri på skemaet i skolerne, men under forhandlingerne om finansloven er forslaget rettet til og målrettet gymnasier og erhvervsskoler.Yderligere oplysninger:
			Torsten Gejl, MF, Telefon: 61624651.