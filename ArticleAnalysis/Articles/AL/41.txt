Den grønne finanslov. Kære medlem af AlternativetVi har i den seneste måned forhandlet om finansloven for næste år, der nu er landet. Det er den første finanslov, som Alternativet har forhandlet med om og har været med til at lande, og det i sig selv er en milepæl. Derfor dette ekstra nyhedsbrev.At det så samtidig er endt som en rigtig god finanslov, kan vi i Alternativet godt tage en del af æren for. I går aftes, da vi præsenterede finansloven, sagde jeg, at det nok er den grønneste og mest progressive finanslov i dette årtusinde. Og det mener jeg.Da vi kom ind i finanslovsforhandlinger for fire uger siden, sagde finansminister Nicolai Wammen, at en markant grøn stemme nu kom ind i lokale. Vi har ikke været alene om at kæmpe for det grønne, for vores natur, vores klode og vores børn og børnebørns fremtid, men vi har været insisterende som bare pokker.
Vi vidste fra begyndelsen af forhandlingerne, at vores position ville være en anden end de øvrige partiers, fordi vi ikke har de afgørende mandater, men jeg har faktisk ikke mærket det ret meget i forhandlingerne. Vi er nemlig gået til forhandlingerne med den tilgang, at vores idéer skulle være så gode, at de andre partier ville have svært ved at sige nej til dem. Det er alternativt dna.Og derfor er vi lykkedes med at sætte solide aftryk.Inden vi kommer så langt, vil jeg dog gerne slå fuldstændig fast, at det ikke kun er Alternativets aftryk, der er gode. Det er også de andre partiers input, der har sikret, at vi får en finanslov, der på en stribe afgørende områder vil kunne gøre Danmark bedre og udstikke en ny retning. Det gælder Socialdemokratiet, det gælder SF, det gælder Radikale og det gælder Enhedslisten. Alle har bragt gode ting med ind i forhandlingslokalet, hvoraf vi har været enige om meget.Jeg glæder mig især over, at aftalen indeholder en ny, grøn fremtidsfond med 25 milliarder og at vi har fået aftryk som en markant styrkelse af Klimarådet, et fokus på grønne obligationer, der kan sikre et yderligere økonomisk løft til den grønne omstilling i fremtiden og millionstore investeringer i cyklisme og mere vild natur i vores skove. Der er ingen tvivl om, at det i går var en rigtig god dag for den grønne omstilling.Jeg har altid haft den holdning, at ingen af os er så kloge, som os alle sammen tilsammen – og det synes jeg, at denne aftale er et godt bevis på. Ingen har fået alt, men alle har fået noget. Vi er rigtig glade for resultatet, og når man ser på det udgangspunkt, som regeringen fremlagde, så er det klart, at der er tale om et markant grønt og langt mere socialt retfærdigt slutprodukt, der blandt andet også gør en masse godt for vores mindste medborgere i daginstitutionerne.Det er klart, at finansloven havde set anderledes ud, hvis Alternativet havde haft de afgørende mandater, men vi sikrer udover det grønne fokus netop også markante løft og genopretning inden for velfærd, kultur, uddannelse, folkeskole, psykiatri og daginstitutioner, hvilket der i den grad er brug for.Kulturen er en hjertesag for Alternativet og derfor er vi meget stolte over, at grønthøsterbesparelserne på kulturområdet droppes og Copenhagen Phil reddes. Samtidig sikrer vi midler til udviklingsarbejde på de kreative uddannelser.Endelig og også meget vigtigt er det en finanslov, som styrker den sociale bæredygtighed og sætter afgørende fokus på livskvalitet. Flere penge til bedre psykiatri, hjælp til voldsofre og bekæmpelse af ensomhed blandt ældre viser, at det også er en finanslov med klart socialt og menneskeligt sigte.
Der er masser andet at fremhæve, men dette blot for at give jer at indtryk af nogle af de ting, vi selv er lykkedes med at løfte ind i finansloven.Det har været en fornøjelse at have vores finansordfører Rasmus Nordqvist med til forhandlingerne og det har været en fornøjelse med en fokuseret og dedikeret folketingsgruppe som backup, når uventede situationer opstod, ligesom det har været virkelig godt med alle de input, vi har fået fra både medlemmer, folkevalgte og interesseorganisationer. Det er ”flere ved mere” i praksis og har gjort finansloven grønnere og mere progressiv.Med finansloven landet kan vi nu også endegyldigt skyde argumentet om, at Alternativet ikke tør eller vil tage ansvar ned. Det har vi nu aldrig været bange for, men vores modstandere har ofte fremstillet det sådan. Alternativet tager hellere end gerne ansvar – og nu har vi været med til at forhandle statens budget for næste år på plads. Det kommer til at påvirke mennesker i alle dele af landet – og gør forhåbentlig en positiv forskel for de fleste af dem. Det siger vist det hele. I kommuner og regioner har vi i flere år allerede gjort det sammen med den ene flotte budgetaftale efter den anden, men nu gør vi det også på den største scene.En stemme på Alternativet er altså både en stemme på et alternativ, på et opgør med status quo og en stemme på modet til at forestille vores samfund grundlæggende anderledes. Men det er også en stemme, der arbejder konkret med lovgivning og initiativer, der kan føles og mærkes af mennesker af kød og blod i morgen.Det er lige som det skal være.Nu hvor finansloven er landet, fortsætter forhandlingerne om klimaloven, som desværre er gået meget trægt, og hvor der har været en os at se uforståelig skepsis i forhold til at håndhæve de principper, som ligger til grund for borgerforslaget om en klimalov. Det burde jo være helt oplagt at levere på de retningslinjer, som borgerforslaget indeholder. Det er det i hvert fald for os – så det har vi rejst igen og igen i forhandlinger.Vi vil meget gerne med i klimaloven, men det er også helt klart, at vi ikke komme til at stemme for en klimalov, der ikke er stærk nok. Næste forhandlingsmøde er på fredag og mens klimaaktivister og politikere lige nu er samlet til klimakonferencen COP25 i Madrid, er det afgørende, at Danmark viser resten af verden vejen frem ved at vedtage den mest ambitiøse klimalov nogensinde.Så det kæmper vi videre for.Kh Uffe