Alles Folkemøde - hvad sker der i dit lokalområde?. Nu er der ikke længe til, at det går løs til Alles Folkemøde. De forskellige arrangementer begynder ligeså stille at fylde kalenderen på Alleos, og der er en bred vifte af arrangmenter i hele landet lige fra Thisted til Guldborgsund. I Albertslund kan du blandt andet møde de lokale kandidater til affaldsindsamling, du kan tage til fællesspisning med Syddjurs lokalforening hos kollektivet Land.skab i Rønde, udvikle politik med KV-17 kandidaterne i København eller tage til klimavenligt folkekøkken i Hvalsø. Mulighederne er mange, og det er de over hele landet i løbet af Alles Folkemøde fra d. 31. maj til d. 5. juni.Se flere events fra Alles Folkemøde i kalenderen. Husk, I stadigvæk kan nå at stable et arrangement på benene, så hold jer endelig ikke tilbage. Hvis I er i tvivl om, hvad Alles Folkemøde er eller godt kunne tænke jer at være med, så tag fat i jeres lokale bestyrelse eller skriv til Esben Sloth i landssekretariatet på esben.sloth@alternativet.dk Vi glæder os til at fejre det lokale demokrati med jer under Alles Folkemøde! 