Alternativets huskunstner vil skabe ny begyndelse for Christiansborg. Den fastgroede politiske kultur på Christiansborg får nu mulighed for at starte forfra på en blank hvid side, når Alternativets huskunstner Helene Lundbye Petersen med seks udstillinger vasker tavlen ren.Christiansborg får fredag muligheden for en ny begyndelse, når kunstner og tænker Helene Lundbye Petersen har fernisering på den første af seks udstillinger, som vil inspirere parlamentets politikere til at finde modet til at gentænke formålet med deres virke.Udstillingen ”Blank Hvid Side Christiansborg” åbner i Alternativets gruppeværelse på Christiansborg og er den første af i alt seks udstillinger, som Helene Lundbye Petersen præsenterer over de næste par måneder.- Udstillingen er en invitation til Christiansborg om at tage imod et frirum til at gentænke, hvad vi
egentlig vil. Ikke dikteret af historien, normerne og systemerne, men af det at være menneske, siger Helene Lundbye Petersen.Hun har siden starten af marts været huskunstner for Alternativet på Christiansborg, hvor hendes kunstneriske arbejde virker som en kreativ forstyrrelse for partiet.- Det er en soleklar ambition for Alternativet at gentænke den måde, politik fungerer på. Her har vi også brug for kunst og kunstnere, der tænker nyt og ser verden på en anden måde, end mange andre gør. Derfor er vi rigtig stolte over, at Helene udstiller og arbejder hos os, forklarer Rasmus Nordqvist.