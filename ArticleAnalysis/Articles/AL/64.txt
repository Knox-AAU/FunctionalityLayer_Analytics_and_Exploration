Alternativet forlader forhandlinger om sundhedsreformen.  For usikker økonomi, for lidt demokrati og for meget hastværk er grundene til, at Alternativet trods gode og konstruktive forhandlinger ikke længere kan se sig i en eventuelt sundhedsreform.”Hverken patienterne eller de dygtige og pressede ansatte i sundhedsvæsenet har brug for, at der bliver hastet en reform igennem inden valget. Der er simpelthen for meget usikkerhed og for mange åbne spørgsmål – særligt i forhold til finansieringen og i forhold til at sikre den demokratiske dimension til, at det er forsvarligt at haste en så afgørende reform igennem kort inden et folketingsvalg,” siger politisk leder Uffe Elbæk.  Jeg vil gerne takke regeringen og Dansk Folkeparti for et godt forløb, for åbenhed over for vores input og for en oprigtig velvilje. Fra vores side ville vi gerne have indgået en aftale, hvis vi var sikre på, at det var den rigtige aftale, men det er vi ikke, for der er for mange åbne spørgsmål og for usikker økonomi,” siger Uffe Elbæk videre.Alternativet har i forhandlingerne blandt andet spillet ind med forslag om gratis tandpleje, bedre psykiatri, højere afgifter på tobak og bedre tilbud om komplementære, alternative behandlinger.Uffe Elbæk opfordrer dertil regeringen til at udskyde reformen med henblik på at sikre en bred aftale efter folketingsvalget: ”Det er særdeles usikkert at vedtage en så stor reform kort inden et valg og reformens skæbne vil være afhængig af valgresultatet. Det synes jeg ikke, man kan byde patienter og ansatte i sundhedsvæsenet. Sundhedsvæsenet har ikke brug for blokpolitik, men patientpolitik. Derudover har vi et ønske om at sikre en langt mere grøn og klimavenlig strukturreform,” siger Uffe Elbæk.”Der er brug for flere ressourcer til vores sundhedsvæsen. Både til at sikre bedre behandlinger og bedre arbejdsforhold. Den kamp ser vi i Alternativet frem til at fortsætte,” siger sundhedsordfører Pernille Schnoor.Kontakt
Politisk leder Uffe Elbæk (via presserådgiver Rune Langhoff) på tlf 61624778
Sundhedsordfører Pernille Schnoor på tlf. 61624455
 