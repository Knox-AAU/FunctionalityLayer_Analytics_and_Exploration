Alternativets naturplan - Politik på naturens præmisser. Med vores ambitiøse naturplan ønsker vi at give naturen og biodiversiteten et markant og nødvendigt løft. Vi ønsker at styrke levevilkårene for naturen og alle de liv, dyr og planter, vi deler planeten med. For selvom natur, planter og dyreliv selvfølgelig har værdi for os, så har de først og fremmest værdi i sig selv. Den holdning skal i langt højere grad afspejle sig i den førte politik. Naturpolitikken skal føres på naturens præmisser, og vi skal skabe et samfund i bedre balance – i stedet for i konstant konkurrence – med naturen.Vores naturplan er visionær, konkret og fuldt ud finansieret, krone for krone. Den præsenterer 25 konkrete forslag til hvordan vi kan give naturen og biodiversiteten det nødvendige løft. Planen er også en manifestation af, at vi som samfund har både redskaberne og økonomien til at gennemføre det paradigmeskifte, som naturen har brug for. Nu gælder det om at sætte handling bag ord.Vi står med en unik mulighed for at sikre levevilkårene for alle de dyr, planter og økosystemer, som vi lever sammen med. Men det er nu, der skal handles. Det er nu muligheden skal gribes, så de fine ord omsættes til praksis. Læs hele Alternativets naturplan her 