Mink-sag bør undersøges af kommission. Regeringens håndtering af mink-sagen bør undersøges af en uafhængig kommission. Alternativet opfordrer regeringens støttepartier til ikke at anlægge dobbelt-standard.Statsminister Mette Frederiksens rolle i mink-sagen bør undersøges i en uafhængig kommission. Det mener Alternativet, som dermed tilslutter sig ønsket om en tilbundsgående undersøgelse af hele forløbet.Vi arbejdede hårdt for at få en kommissions-undersøgelse af Inger Støjberg, og den samme standard skal gælde Mette Frederiksens regering, som åbenlyst har erkendt, at grundloven er blevet brudt. Vi er nødt til at undersøge både, hvad der blev sagt, og hvad der er blevet skrevet, og det kan vi kun komme til bunds i med en undersøgelses-kommission, siger MF Torsten Gejl.Alternativet opfordrer samtidig regeringens støttepartier, SF, Radikale og Enhedslisten, til ikke at anlægge en dobbelt-standard og holde hånden over den socialdemokratiske regering.Vi lever i et retssamfund, og der skal ikke herske forskellige standarder i forhold til gældende ret. Derfor håber jeg, at støttepartierne kommer til fornuft og støtter at få undersøgt ikke bare det skrevne, men også det talte ord, siger Torsten Gejl.