Ny sekretariatschef i Alternativet 1. august. 
Det er en stor glæde, at meddele at Mark Desholm tiltræder som sekretariatschef i Alternativet 1. august 2021. Mark kommer fra en stilling som afdelingschef i Dansk Ornitologisk Forening, og har yderligere siddet som forperson i Alternativets hovedbestyrelse siden årsskiftet. Det betyder at Hovedbestyrelsen skal omkonstituere sig med en ny forperson, da Mark fratræder pr. 31. juli. Dette sker på et møde d. 5. august. "Jeg glæder mig virkelig til at blive en del af holdet på Christiansborg og være med til at servicere hele Alternativet. Vi har jo lige en planet, som vi sammen skal have bragt tilbage på det bæredygtige spor - både for dens og for vores børns skyld", siger Mark Desholm.

Vi glæder os og ser frem til samarbejdet i den nye ramme.

Franciska, Torsten og Hovedbestyrelsen.