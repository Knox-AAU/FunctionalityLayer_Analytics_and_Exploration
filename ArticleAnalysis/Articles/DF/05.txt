Regeringen sylter de ældre, selv om den lovede noget andet. Ældre skal kunne tage del i samfundet som alle andre. De er lige så individuelle som alle andre. Ikke to ældres behov er helt ens. Men det er vores opgave at sikre, at der er plads til alle.Ekspertpaneler og rådgivere har afsluttet deres arbejde med at komme med idéer til en ny ældrelov. Nu er det op til Folketinget at tage stilling til dem. I Dansk Folkeparti ved vi ikke, hvor langt regeringen i grunden er i sine overvejelser, og om vi mon snart ser et udkast til et lovforslag.Det står i kontrast til statsminister Mette Frederiksens nytårstale, hvori hun bebudede, at der var behov for en helt »ny begyndelse« på ældreområdet. Den vurdering har vi længe været enige i, og derfor har vi også allerede vigtige elementer på plads i en ny ældrelov.Overskriften på vores egen version af en ældrelov kunne meget vel være ”Giv de ældre værdigheden tilbage”. For det handler nemlig om et værdigt liv – på lige fod med andre borgere her i landet. Ældre må ikke forfordeles. Ældre må ikke blive dårligere stillet, fordi de ikke er på internettet eller ejer en smartphone.Nej, ældre skal kunne tage del i samfundet nøjagtigt som alle andre. Hvis vi ser på plejehjemsområdet, skal der være en plejehjemsgaranti for alle ældre over 80. Det er ganske enkelt uværdigt, at ældre, som ikke føler, at de kan klare at være i eget hjem, skal gå tiggergang for at komme på plejehjem. Dernæst skal retten til et dagligt bad og til ugentlig rengøring være en selvfølge for alle modtagere af ældrepleje.Mange ældre ser deres økonomiske råderum blive mindre og mindre – og det er især blevet forstærket under inflationen. Vi ønsker derfor at friholde de ældre fra inflationen ved at forhøje deres pensioner, så de følger inflationen. Der er også brug for en opgradering af ”faste teams” i hjemmeplejen, som allerede kører i 50 kommuner. Det sikrer, at de ældre mødes af de samme kendte ansigter, og forsøg med ordningen har vist, at også personalet trives langt bedre – med mere faglig stolthed og lavere sygefravær. Desuden ønsker vi en udvidelse af den såkaldte klippekortsordning, således at ældre hver måned får to timers hjælp, som de frit kan disponere over.Endelig er det afgørende, at ældre får retten til at vælge frit mellem offentlige og private leverandører af serviceydelser – det samme gælder på plejehjemsområdet, hvor de frie valg ikke bare skal være et ord, men en kendsgerning.Hvis vi ser på den ældres familie og pårørende, ser jeg meget gerne en ”bedstes første sygedag” – altså nøjagtigt som med barnets første sygedag. Her kan yngre familiemedlemmer så få mulighed for at følge den ældre til lægen eller til undersøgelser på sygehuset. Noget, der i øvrigt vil aflaste hjemmeplejen og ofte vil føles tryggere for den ældre.De ældres økonomi er også afgørende. Mange ældre ser deres økonomiske råderum blive mindre og mindre – og det er især blevet forstærket under inflationen. Vi ønsker derfor at friholde de ældre fra inflationen ved at forhøje deres pensioner, så de følger inflationen. Det har vi som samfund råd til. Vi taler her om en gruppe ældre, som må spinke og spare – selv uden inflation. Det var den gruppe, som Dansk Folkeparti i sin tid opfandt ældrechecken til.Men også livskvaliteten skal sikres i bred forstand. Mange ældre er ensomme, og deres situation skal afhjælpes af ensomhedsambassadører, som vi ønsker i alle kommuner – både til at forebygge ensomhed og behandle. Ensomhed kan også bestå i at være i et digitalt isolationsfængsel. Derfor skal alle ældre og borgere med digitale udfordringer have mulighed for at opnå et digitalt fripas. Digitale løsninger skal være et tilbud – ikke et krav.Sidst, men nok så vigtigt, skal vi som samfund gøre op med diskriminationen af ældre og seniorer. Det gælder i forhold til at få adgang til nedsparingslån eller 30-årige realkreditlån med afdragsfrihed. Her skal Finanstilsynet lempe kravene, så ældre ikke udsættes for urimelig forskelsbehandling.Det samme gælder på arbejdsmarkedet, hvor Danmark er et af de lande, som er suverænt dårligst til at fastholde ældre på arbejdsmarkedet og tilbyde dem et liv som selvforsørgende – det kan vi simpelthen ikke være bekendt. Hertil kommer, at der naturligvis skal være lige rettigheder i forhold til at modtage erstatning for tabt arbejdsevne.Alene arbejdsmarkedsområdet er så krævende, at vi ønsker en arbejdsgruppe nedsat, hvis opdrag det skal være at identificere samtlige barrierer og komme med løsningsforslag.Ja, ældre er ikke nogen entydig størrelse. Ældre er lige så individuelle som alle andre. Ikke to ældres behov er helt ens. Men det er vores opgave at sikre, at der er plads til alle ældre og seniorer, og at deres behov bliver tilgodeset med værdigheden som omdrejningspunkt.