DF indleder sommergruppemøde med nye ansigter. I dag begynder Dansk Folkepartis sommergruppemøde 2022. Traditionen tro veksler vi mellem landsdelene, og i år er det Roskilde, der danner rammen om de tre dages møde, hvor vi mødes for at ideudvikle vores parti. Og selvom de seneste måneder har været hårde for Dansk Folkeparti og blandt andet har medført, at 10 folketingspolitikere har valgt at forlade partiet, så er det hverken et energi- eller talmæssigt decimeret parti, der i dag mødes i Absalons gamle by. Som led i udviklingen af Dansk Folkeparti er det vigtigt for mig og den øvrige gruppe at få hele partiet med. Dansk Folkeparti er meget mere end os folketingsmedlemmer på Christiansborg. Både lokalt og regionalt er vi forankret med omkring 10.000 medlemmer og et stærkt hold af by- og regionsrådsmedlemmer, som hver dag møder virkeligheden og derfor har masser at byde på politisk. De skal langt mere til orde i Dansk Folkeparti. Derfor er der den seneste måned blev oprettet interne politiske udvalg, hvor alle medlemmer af DF får mulighed for at bidrage til den politiske udvikling og tænkning. Jeg har store forventninger til de idéer, der på den måde vil komme på banen, når hele partiet arbejder sammen frem for at koncentrere alting om os i folketingsgruppen. Derfor er det også naturligt, at tovholderne for de nye udvalg tager del i vores sommergruppemøde, og jeg glæder mig til, at de i morgen tirsdag gør os fællesskab – og vil deltage frem til pressemødet onsdag. De interne udvalg er: Miljø/klima v/byrådsmedlem, Brian Lyck Transport v/ byrådsmedlem Martin Schwartzbach Forsvar, Sikkerhed og udenrigs v/ byrådsmedlem René Danielsson Psykiatri og socialpolitik v/regionsrådsmedlem Jan Herskov. Arbejdsmarked og social dumping v/ byrådsmedlem Nick Zimmermann Retspolitik v/ folketingskandidat Majbritt Birkholm. Bolig og byudvikling v/ byrådsmedlem Jakob Søgaard Clausen. Sundhed og ældre v/ folketingskandidat Nana Harring. ”Danmark i balance” v/, Lars Kolling, folketingskandidat. Kommunale spørgsmål v/byrådsmedlem, Michael Jensen Kultur, kirke og danskhed v/ tidl. MF, Christian Langballe Erhverv v/ byrådsmedlem Søren Olesen Jeg er sikker på, at der i de kommende måneder vil komme flere arbejdsgruppe til, sådan at endnu flere kan tage del i udviklingen af Dansk Folkeparti. Det ser jeg meget frem til! Dansk Folkeparti må og skal være et parti, der har politik på alle hylder. Med venlig hilsen Morten Messerschmidt 