Forslaget om juridisk kønsskifte helt ned til nul år er komplet vanvittigt. Rød blok forstyrrer børns fredelig opvækst med deres vanvittige forslag om juridisk kønsskifte.De fleste fornuftigt tænkende mennesker må i grunden tænke, at regeringen må have fået hedeslag sammen med hele den røde blok. Forslaget om ret til juridisk kønsskifte for børn helt ned til nul år er så grotesk, at man nærmest skulle tro, at det var en dårlig parodi på wokeness – ja, faktisk et forsøg på ironisk distance til hele LGBTQ-miljøet.Men den er god nok. Regeringen mener det skam alvorligt. En tilfældig grille hos et barn i kombination med usikre og svage forældre – eller for den sags skyld forældre med gode overtalelsesevner og præferencer for et bestemt køn – kan føre til juridisk kønsskifte for barnet.Hvis en mand har lyst til at gå i kjole, så lad ham dog, og hvis en kvinde vil klæde sig som en mand, så kan det da let rummes inden for de eksisterende køn. Det sætter da kun kulør på tingene. Børn er børn. Det betyder også, at de skal have plads til at udfolde deres fantasi helt frit – og uden at det får helt uoverskuelige konsekvenser for dem selv. Hvis drenge en overgang elsker at lege med dukker eller synes, det er sjovt at gå i kjole, er det ikke ensbetydende med, at de er piger. Heller ikke, selv om de kan lyde nok så insisterende.På samme måde gør det bestemt indtryk, når tv-værten Nynne Bjerre Christensen advarer mod forslaget, fordi hun selv en overgang i barndommen ønskede at være dreng. Forældrene gjorde det eneste rigtige: De lod hende eksperimentere med rollen uden at foretage sig yderligere. Hun efterlyser mere rummelighed inden for de to biologiske køn, og det bifalder jeg.Hvis en mand har lyst til at gå i kjole, så lad ham dog, og hvis en kvinde vil klæde sig som en mand, så kan det da let rummes inden for de eksisterende køn. Det sætter da kun kulør på tingene. Hvis nogen husker tv-serien ”M*A*S*H”, husker de også figuren Klinger – en altid munter fyr, som går i dametøj, fordi han ønsker at blive sendt hjem fra Korea. Han bliver ikke sendt hjem – og hans indfald bliver accepteret på felthospitalet, hvor serien foregår.Vi har to biologiske køn. Roller må i udgangspunkter kunne rummes inden for disse. Hvis det ikke er tilfældet, ja, så må 18 år være aldersgrænsen, og skridtet bør være velovervejet og alvorligt ment. Det er simpelthen for pjattet, når juridisk kønsskifte blot præsenteres som en bagatel med et cpr-nummer. Pyt med det, det er da bare en lille ting, lyder det kækt fra regeringen, for det kan jo altid ændres igen. Ja, det forekommer næsten, som om der er tale om en spøg fra regeringens side. Men alvoren melder sig, når man kan iagttage jublen hos Enhedslisten og Det Radikale Venstre – for her mener man det skam alvorligt med opløsningen af både traditioner og familie. Ufatteligt er det i øvrigt, at regeringen har valgt at se stort på advarslerne fra Etisk Råd.Lad nu børn have lov til at være børn i fred. Giv dem lov til at eksperimentere med et hav af roller uden at skabe et postyr, som udelukkende ender med at gøre dem usikre, forvirrede og tvivle på, hvem de er. Børn er forældrenes ansvar. Det er forældrene, der sætter grænser. De grænser udfordrer regeringen med sit tåbelige forslag.Jeg håber ikke, at noget så vanvittigt nogensinde bliver til virkelighed.