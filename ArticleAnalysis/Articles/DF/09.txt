Vi skal sige klart nej til islamiske religiøse særkrav . I takt med at folk fra muslimske lande kommer til landet, forandres Danmark mod et opdelt samfund. Det er absolut nødvendigt, at et nyt flertal i Folketinget vil give håndslag på, at vi ikke vil acceptere flere og nye islamiske religiøse særkrav.Et folketingsvalg er nært forestående, og efter valget vil det være helt relevant, at det nye sammensatte Folketing tager stilling til, hvordan vi ønsker, at Danmark skal udvikle sig. Altså om vi fortsat vil have et land, som indfører flere og flere islamiske særkrav og den dertilhørende kultur. For som det er nu, så er disse islamistiske særkrav og kultur noget, vi på daglig basis møder og skal forholde os til.Det er kvinder og små piger, der bærer det underkastende symbol tørklædet. Det er den lokale svømmehal, der har kønsopdelte åbningstider. Det er sygehuset, der serverer halalslagtet mad til hr. og fru. Jensen, selv om de hellere vil have en frikadelle. Det er stor-moskéen med de synlige minareter, der er klar til at indkalde til fem daglige bønner. Det er ophævelsen af ligestillingen mellem kønnene. Det er det manglende håndtryk mellem mand og kvinde. Det er den sociale kontrol. Det er knægtelsen af vores hårdt tilkæmpede ytringsfrihed. Det er kollegaen, der beder bønner på bedetæppet midt i arbejdstiden. Og det er handelskvarteret, der mest af alt ligner en gade fra Mellemøsten.I Danmark er og skal der kun være en kultur, nemlig den danske. Men i takt med den massive indvandring fra MENAPT-landene (Mellemøsten, Nordafrika, Pakistan og Tyrkiet) har vi set en forandring af Danmark, i takt med at der kommer flere og flere indvandrere, som ikke ønsker at stemple fuldhjertet ind på vores værdier, normer og kultur. Og ved at acceptere religiøse særkrav, accepterer vi, at de parallelsamfund, som vi ellers over en bred kam hører, at ingen ønsker, bliver fastholdt, understøttet og udbygget.Det er en udvikling, vi som land ikke kan blive ved med at acceptere, og som i sidste ende vil bryde landet ned i forskellige parallelsamfund.Valget står for døren, og efter det kan alle partier sætte egentlig handling bag deres ord, så de ikke foregøgler befolkningen en udlændingepolitik her inden valget, men stemmer for en anden, når valget er overstået.Derfor mener jeg, at det er absolut nødvendigt, at et nyt flertal i Folketinget vil give håndslag på, at vi fremover ikke vil acceptere flere og nye islamiske religiøse særkrav. At vi vil lovgive over for de særkrav, det er muligt at forbyde gennem loven. Og ikke mindst at vi sætter fart på hjemsendelserne, så alle dem, som reelt ikke ønsker at blive danske, rejser hjem.Gennem årene har der været adskillige forslag om at forbyde det ene og det andet religiøse særkrav. Men hver gang er det blevet forkastet, trods et stort flertal af partierne siger, de ikke ønsker det ene og det andet religiøse islamiske særkrav. Men når det kommer til konkret handling, ja, så stemmer de ikke, som de taler.Valget står for døren, og efter det kan alle partier sætte egentlig handling bag deres ord, så de ikke foregøgler befolkningen en udlændingepolitik her inden valget, men stemmer for en anden, når valget er overstået. Og dermed lade Danmark styre mod en total negativ forandring.