Vi er klar til at hjælpe trængte danskere NU!. Alt for lidt. For sent. Og svært at tage alvorligt! Det er den umiddelbare reaktion fra DF-formand Morten Messerschmidt efter, at regeringen lørdag i valgkampen har spillet ud med et forslag om inflationshjælp til økonomisk trængte danskere på i alt to milliarder kroner. Da regeringen og et bredt flertal for nylig vedtog sin såkaldte hjælpepakke til danskerne, valgte vi i Dansk Folkeparti at stå uden for, fordi det er respektløst af spise danskerne af med et sølle tilbud om et kviklån og en billigere elregning til april. Det er regeringen nu åbenbart pludselig enig med os i. Men desværre er det nye socialdemokratiske forslag stadig fuldstændig utilstrækkeligt. Det er alt for lidt. Det kommer for sent – og det er svært at tage alvorligt. Dansk Folkeparti har tidligere spillet ud et forslag om langt mere omfattende hjælp til danskerne. Det skete allerede i april, da vi lancerede vores udspil ”En hjælpende hånd”, ligesom jeg for nylig rejste otte konkrete og ultimative krav om økonomisk hjælp til danskerne til en blå regering efter valget. Situationen er akut og alvorlig, og vi må gøre alt for at forhindre, at den økonomiske krise udvikler sig til en social krise. Der er bedsteforældre, der ikke ved, hvordan de skal få råd til julegaver. Der er børnefamilier, der ikke ved, om de får råd til at holde jul. Der er folk, der må forlade deres bolig. Eller sidder og fryser hjemme i stue. Vi har som politikere pligt til at reagere med langt mere økonomisk hjælp end det, der hidtil er kommet fra regeringen og det brede flertal. Hvis de virkelig mener det alvorligt, så er vi i Dansk Folkeparti klar til at forhandle øjeblikkeligt – også midt i valgkampen. Vi har masser af gode og relevante forslag, der kan vedtages og sættes i værk for at hjælpe danskerne med det samme. Så regeringen har chancen for at vise, at det her ikke bare er valgflæsk. Men vi har desværre ikke hørt noget fra dem endnu. Men de skal bare sige til – vi er klar! Her er de otte krav, som Dansk Folkeparti stiller som krav for at indgå i et blåt samarbejde efter valget:   Med Venlig hilsen Morten Messerschmidt 