#derforJA. Der er mange grunde til at stemme ja til folkeafstemningen om Danmarks forsvarsforbehold den 1. juni. Hvad er din?En verden i forandring kalder på modet til at tænke nyt. Europa skal være stærkere og langt mere parat til at håndtere de trusler, vi står overfor. Når mørke kræfter søger at splitte os, skal vi stå sammen om at stå imod. Lad os vise vores naboer, at de kan regne med os. Så vi kan regne med dem. Det gælder vores frihed, sikkerhed og demokrati. Ingen kan løse alt alene. Nutidens problemer kræver sammenhold uden forbehold. Kun sammen står vi stærkt. USA ser gerne et stærkere og mere selvstændigt EU, der sikkerhedspolitisk kan tage mere vare på sig selv. En stærkere europæisk søjle inden for NATO kan altså udbygge og forstærke den gensidige solidaritet over Atlanterhavet. Den seneste tid har vist, at Danmark står stærkere i et fælleseuropæisk samarbejde – det er ikke længere en teoretisk snak om hvad nu og hvis. Med Ruslands invasion af Ukraine ser vi ind i en ny sikkerhedspolitisk situation. Med et forbehold på forsvarsområdet, kan vi ikke være med ved bordet, når beslutningerne træffes, og vi kan ikke indgå i EU’s militære operationer. Vi kan heller ikke udøve den vetoret, som de andre EU-lande har på området. Kort sagt – hvis vi beholder forbeholdet, så står vi helt uden for indflydelse på EU’s forsvarspolitik. Alle lande skal være enige, før en politik kan vedtages, og forsvarssamarbejdet er et frivilligt samarbejde. Afskaffer vi forsvarsforbeholdet kan vi ikke tvinges til at deltage i operationer, indkøb eller lignende. På den måde har Danmark med forbeholdet også som det eneste land frasagt sig sin vetoret. Uden forsvarsforbeholdet ville Danmark stadig have fuld selvbestemmelse. Dermed har vi forsvarsforbeholdet valgt at holde os ude af et frivilligt samarbejde. Lige nu står Danmark uden for døren og uden for indflydelse, når EU og medlemslandene taler om forsvars- og sikkerhedspolitik. Vi ønsker at Danmark skal have en indflydelse og spille en aktiv rolle, hvorfor vi opfordrer til at stemme ja til at afskaffe forsvarsforbeholdet. Vi er stærkere indenfor samarbejdet end uden for. Danmark skal tage ansvar og lederskab. Vi skal vælge fællesskabet til. Styrke Danmarks samarbejde med Europa om vores fælles forsvar. Tag eller find et billede, der illustrerer, hvorfor du siger ja til at afskaffe forsvarsforbeholdet. Fortæl om dine grunde i en kort tekst, og del på sociale medier med hashtagget #DerforJa. 