Sammenhold er det stærkeste hold. Når mørke kræfter søger at splitte os, skal vi stå sammen om at stå imod. Derfor samledes vi på Europadag til en stor langbordsmiddag foran den russiske ambassade og slog et slag for sammenhold, solidaritet og sikkerhed på tværs af Europa. Her kan du læse Sofie Carsten Nielsens tale og se billeder fra aftenen.Tale af Sofie Carsten Nielsen Velkommen alle sammen. Ukrainere, danskere – uanset hvilket land, der er jeres hjem.Uanset hvor I kommer fra. Velkommen. Mit parti, Radikale Venstre, har inviteret jer til at komme i aften. Det har vi, fordi vil vise vores støtte. Jeg ved, at det blot er en middag. Men jeg håber, det vil sende et tydeligt signal. I Danmark, i Europa og på tværs af nationaliteter samler vi os lige nu for at vise, at når mørke kræfter forsøger at splitte os ad, så står vi sammen. Dét svar, tror jeg ikke Putin havde regnet med. Jeg tror ikke han havde regnet med, at vi samlede os om et langbord foran ambassaden. Mest af alt tror jeg, han undervurderede det ukrainske folks styrke. Men jeg tror, han har lært sig en lektie nu. Man kan ikke tage friheden fra dem, der først har haft den.   Teksten fortsætter under videoen Putins invasion er en ulykkelig påmindelse om, at territoriel krig er tilbage i Europa. Et Europa, hvor vi i årtier har bygget bro. Mellem lande. Mellem mennesker. Over uenighederne. Men nu er virkeligheden igen en anden – i hvert fald prøver han med sine kræfter at splitte os. I er flygtet fra modbydelige og ondsindede krigshandlinger i jeres land. Samtidigt holder jeres soldater Putin væk og kæmper mod. Og ved I hvad? Jeg tror på, I vinder. Jeg tror på, at freden og friheden vinder. Jeg er er meget ydmyg over, at I har modet til og har valgt at deltage i vores middag her i dag. Jeg elsker farverne på vores forskellige flag. Når de er her sammen. For de minder mig om, hvad det her handler om: Det handler om den frihed og frihed, vi er fælles om. Her til aften vil jeg gerne en særlig hilsen til de millioner af ukrainere, der flygtet til lande omkring i Europa – og her til Danmark. Kære ukrainere. Kære jer, der er flygtet fra krig. I skal vide, at I er velkomne. I skal vide, at I har vores dybeste respekt. I skal vide, at jeres fremtid også er vores ansvar. Det er det, fællesskabet i Europa går ud på. For sammenhold er det stærkeste hold, freden kan stille med. Sammenhold er det stærkeste hold, Europa kan stille med. 