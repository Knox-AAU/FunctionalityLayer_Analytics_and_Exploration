Meget mere valgkamp. Valgkampen er nået halvvejs, og nu er der knap to uger til, at vælgerne skal sætte deres kryds. Den forgangne uge har budt på nye radikale udspil om kultur og udenlandsk arbejdskraft - og ikke mindst masser af tværpolitiske vejfester. Her får du overblik over ugens højdepunkter."Der er desværre stadig et flertal i Folketinget, der synes, det er vigtigt at signalere, at vi har grænsekontrol. Selv om den ikke virker. Det vil jeg kæmpe for at lave om på. Ikke kun fordi politiet kunne bruge kræfterne langt bedre andre steder. Men også fordi vi med grænsekontrollen risikerer at opbygge mentale grænser. Alt dét, vi har bygget op gennem årene i Europa, handler jo om, at vi kan møde hinanden. At vi kan komme hinanden ved. Både fysisk og mentalt. Så lad os lytte til sønderjyderne. Lytte til vores naboer i Tyskland. Og lad os afskaffe grænsekontrollen, inden den for alvor sætter sig fast i hovederne på os." - Sofie Carsten Nielsen 