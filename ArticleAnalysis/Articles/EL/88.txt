Villadsen: Det er så godt, at flere børn og unge nu kan komme tilbage i skole. 
Enhedslistens politiske ordfører, Mai Villadsen, er rigtig glade for dagens aftale om genåbning, som Enhedslisten har indgået med regeringen, SF og Radikale. ”Endelig! Det er så godt, at flere børn og unge allerede fra på mandag vender lidt tilbage til deres skole og uddannelse”, lyder det fra Mai Villadsen.
Mai Villadsen, Enhedslistens politiske ordfører, siger:
– Sammen har vi holdt smitten nede. Det er stærkt gået. Derfor er der plads til at åbne mere af samfundet. Det er så godt, at flere børn og unge allerede fra på mandag vender lidt tilbage til deres skole og uddannelse. Endelig! Vores børn og unge har været vores helt klare prioritet i Enhedslisten.
– For os i Enhedslisten står børn og unge forrest i køen, når vi nu kan genåbne mere af samfundet. Mange føler sig lænket til computerskærmen, og frygter at venskaberne smuldrer. De har det skidt, og skal tilbage først. De har et akut behov, og derfor har vi tænkt kreativt, så flere for eksempel kan mødes udenfor en gang om ugen.
– Det er vigtigt at sige, at corona stadig er i vores samfund. Vi skal gå varsomt frem, så vi stadig holder smitten nede. Vi må ikke sætte alt det over styr, som vi har opnået sammen. Derfor laver vi fra på mandag en forsigtig genåbning for nogle af vores børn og unge. Det er den helt rigtige prioritering. Men mange venter stadig. Mit budskab til dem er, at vi meget gerne vil have dem tilbage til skole og uddannelse, så snart det er ansvarligt.
 