EL kalder ministre i samråd om skandaløs toghandel. 
Den franske togproducent Alstom, som skal levere elektriske tog og vedligehold til Danmark for op mod 20 milliarder kroner, er på FN’s liste over firmaer med bånd til israelske bosættelser. Regeringen fraråder ellers investeringer, der styrker bosættelserne.
Enhedslistens Palæstina-ordfører, Christian Juhl, siger:

Det er godt, at vi skal have nye eltog i Danmark, men det er uacceptabelt og i strid med Folketingets holdning at vælge en leverandør med aktiviteter i israelske bosættelser på den besatte Vestbred.
Regeringen må straks stille aftalen i bero og sikrer at leverandøren Alstom stopper aktiviteterne i de israelske bosættelser.
Det er ganske grotesk, at Transportministeren har valgt denne leverandør nogenlunde samtidig med at Folketinget efter en forespørgselsdebat besluttede at opstramme holdningen til Israel og bosættelserne på Vestbredden.
Jeg har derfor kaldt transportministeren og udenrigsministeren i samråd for at redegøre for den groteske beslutning.

 
https://danwatch.dk/danmarks-nye-leverandoer-af-eltog-vedligeholder-letbaner-til-israelske-bosaettelser/
 