EL til Kofod: Stem for undersøgelse af krigsforbrydelser i Israel og Palæstina og pres for at ophæve Gaza-blokade. 
I dag har Enhedslisten udenrigsminister Jeppe Kofod i hasteforespørgsel i Folketingssalen om Israel-Palæstina. Her opfordrer vi regeringen til at stemme for en uvildig undersøgelse af angrebene på civile på en særlig session i FN’s Menneskerettighedsråd i morgen. Enhedslisten kalder også på en ophævelse af blokaden af Gaza, så der kan komme hjælp ind. 
 
Udenrigsordfører Eva Flyvholm siger:  
– Lige nu har Danmark en unik mulighed for at slå et slag for retfærdighed. Som medlem af FN’s Menneskerettighedsråd kan Kofod støtte en uvildig undersøgelse af krigsforbrydelser og angreb på civile i Israel-Palæstina. Den chance må vi ikke lade gå fra os.
– Danmark og EU har alt for længe fulgt USA og holdt hånden under Israel. Nu er det på tide at lægge linjen om og sikre, at drab på civile og menneskerettighedskrænkelser på begge sider selvfølgelig skal undersøges og have konsekvenser. 
 
Palæstina-ordfører Christian Juhl siger:
–  Der skal lægges massivt pres på Israel for at ophæve blokaden af Gaza. Ellers står vi med en ny krig, før vi ved af det. Israels overdrevne brug af militær magt skal kritiseres. Det er nu, vi skal vise palæstinenserne, at vi ikke vender dem ryggen. Blokadens ophør er en forudsætning for fred og stabilitet.
 
Hasteforespørgslen afholdes onsdag d. 26. maj kl. 13-15 og er indkaldt af Christian Juhl og Eva Flyvholm fra Enhedslisten. 
Ved en særlig session i FN’s Menneskerettighedsråd i morgen torsdag d. 27. maj skal der stemmes om en undersøgelse af menneskerettighedskrænkelser i Israel-Palæstina.
 
Christian Juhl: 61625098
Eva Flyvholm: 61625771
 