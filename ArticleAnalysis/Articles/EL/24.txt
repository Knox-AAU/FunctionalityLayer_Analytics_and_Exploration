Nej til oprustning. Bevar forbeholdet. Luk for russisk gas. . 
Efter Ruslands invasion og krig i Ukraine står vi i en dybt alvorlig sikkerhedssituation, men voldsom og hovedløs oprustning er ikke svaret.
Regeringen, SF, Konservative og Radikale Venstre har lanceret en stor aftale om dansk sikkerhedspolitik, der bl.a. indeholder:
–        Oprustning af forsvaret til 2 pct. af BNP de næste ti år.
–         Udskrivning af folkeafstemning om forsvarsforbeholdet d. 1. juni.
–         Dansk uafhængighed af russisk gas
Enhedslisten siger klar nej til oprustning og afskaffelse af forbeholdet. Men vi er glade for endelig at få sikret uafhængighed af russisk gas, det har vi efterlyst længe.
Vi ønsker at bevare forsvarsforbeholdet og sikre os mod en øget militarisering af EU-samarbejdet. Særligt når en afskaffelse af forbeholdet reelt ikke vil hjælpe Ukraine og ukrainerne i deres modstandskamp mod Putins krig, er det også uforsvarligt at presse det igennem uden at sikre befolkningen en tilstrækkelig mulighed for at vurdere konsekvenserne.
Enhedslisten siger nej til at bruge mange milliarder på oprustning. Vi ønsker hverken en farlig og meget voldsom oprustning. Det risikerer at ende galt, bidrage til mere stormagtsrivalisering og lægge et stort økonomisk pres på vores velfærd og den grønne omstilling. Så vi siger klart fra til at opruste til 2 pct.
Det er en god nyhed at regeringen endelig vil sikre at Danmark skal være uafhængig af russisk gas. Det har vi  kæmpet for i Enhedslisten i mange år. Nu skal vi sætte alle sejl ind for at sikret fuldt stop hurtigt. Et stop for gas er det vigtigste pres der kan lægges på Putin og hans forbrydervenner, for at stoppe invasionen af Ukraine. Og det skal der rykkes på nu! For ukrainerne har brug for al den hjælp de kan få.
 