Uforsvarligt at svække sikkerhedsreglerne for unge mellem 13 og 15 år. 
Dansk Metal og arbejdsgivere giver grønt lys for at sænke alderen for unge, der må arbejde tæt på farlige maskiner, fra 15 år til 13 år.
Direktøren for KVM Industrimaskiner i Kjellerup kalder det et ”gyldent” vindue for de unge, at 13 årige kan have fejejob i nærheden af maskinerne.
Enhedslistens arbejdsmiljøordfører, Christian Juhl, siger:

Der er en gode grunde til, at vi i Danmark har skrappe regler for, hvilket arbejde børn og unge må udføre. Det kan nemlig være farligt at arbejde med maskiner og kemikalier, når man ikke er rutineret og har den nødvendige erfaring. En arbejdsulykke kan få fatale følger for unge mennesker resten af livet.
Det er ikke rigtigt, som Dansk Metal og AKV-direktøren siger, at det er ligegyldigt, om man er 13 eller 15 år, når man arbejder tæt på farlige maskiner. Med den logik kunne man fjerne mange af sikkerhedsreglerne for unge i arbejdsmiljøloven.
Industriens folk kalder det et ”gyldent” vindue, at unge mellem 13 og 15 år kan være med til at åbne de unges øjne op for, at der er spændende job i industrien. Jeg tvivler på, at et fritidsjob som fejedreng tæt på farlige maskiner skulle tiltrække flere unge til industrien.
Alt for mange unge rammes af arbejdsulykker. Det er uforståeligt, at beskæftigelsesministeren har taget initiativ til svækkelse af arbejdsmiljøreglerne på dette område.

Læs mere: https://www.a4arbejdsmiljoe.dk/artikel/fejedrenge
 