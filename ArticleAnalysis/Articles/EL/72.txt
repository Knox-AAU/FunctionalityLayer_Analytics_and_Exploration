Enhedslisten tager på det kraftigste afstand til Juan Guaidó. 
Enhedslisten tager på det kraftigste afstand til Juan Guaidó, som uden at være valgt, egenhændigt og antidemokratisk erklærede sig som præsident over Venezuela. 

Nu har tidligere statsminister, Anders Fogh Rasmussen så inviteret Guaidó til Danmark for at mødes med hans netværk. I samme ombæring erklærer Fogh Rasmussen sin støtte til den selvudråbte leder og anerkender ham som præsident i Venezuela. Det er jo helt absurd, da manden ingen legitimitet har som præsident. 

For Enhedslisten er det afgørende at befolkninger selv vælger deres leder ved åbne, gennemsigtige og demokratiske valg. Venezuela har gennem mange år været i dyb social og økonomisk krise, men løsningen kan aldrig være at støtte en kupmager som selvbestaltet præsident.
 