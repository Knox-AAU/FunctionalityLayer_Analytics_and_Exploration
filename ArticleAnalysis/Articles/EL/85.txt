Regeringens boligudspil har intet at gøre med forebyggelse. 
Udspillet fra regeringen kan ende med at forhindre fattige familier i at bo i de områder, de ellers har råd til. 
Regeringens udspil om et tillæg til parallelsamfundsaftalen – populært og stigmatiserende kaldet ”ghettopakken” er ærgerlig cocktail af dårlige tiltag med enkelte lyspunkter.
Regeringen lade endnu flere almene boligområder få et mærkat – nu hedder det så ”forebyggelsesområder”. Det kan jo lyde tilforladeligt – men bag det gemmer sig ikke en styrket boligsocial indsats, en hjælpende hånd til jobskabelses blandt unge i områderne, eller et løft af nærpolitiarbejdet og SSP-arbejdet som alt sammen jo kunne være glædeligt. Bag initiativerne i forebyggelses ligger nogle mildest talt voldsomme tiltag som omfatter obligatorisk fleksibel udlejning, stramning af reglerne for kommunal anvisning samt mulighed for godkendelse af nedrivning af almene familieboliger og genhusning efter samme regler som gælder for udsatte boligområder.
Søren Egge Rasmussen, boligordfører, udtaler:
”Regeringens opfattelses af forebyggelse ligger milevidt fra Enhedslistens. Regeringen vil udelukkende bruge pisken og mangler fuldstændig tiltag som rent faktisk vil være med til at løfte områderne. Det er jo bemærkelsesværdig at der intet står om en boligsocialindsats, endsige om indsatser til at løfte beskæftigelsen eller uddannelsesniveauet i områder som regeringen jo mener er en del af problemet”. 
”Man ved ærligt talt ikke om man skal grine eller græde når regeringen er kommet frem til at betegnelsen ”ghetto” ikke mere skal anvendes fordi det er stigmatiserende og så samtidig foreslår at man i stedet skal kalde områderne ”parallelsamfund”. Områderne er efter regeringens opfattelse nu ikke en gang en del af samfundet – dette er da om noget stigmatiserende”. 
”Regeringens såkaldte forebyggende tiltag efterlader mig med det store ubesvarede spørgsmål – hvor skal alle de mennesker som nu heller ikke bo i de nye 58 ”forebyggelsesområder” så bo. Regeringen peger på muligheden for at anvise ind i store private udlejningsboliger – og dette er rigtigt positivt – men vi mangler nu at se om det kan dække hele det store behov for boliger som dette udspil og den oprindelige parallelsamfundspakke efterlader”.
”Regeringen skal have ros for at begynde at tænke i at anvise ind i de private udlejningsboliger – som Enhedslisten længe har talt for. Det er et tiltag der er helt nødvendigt for at vi for alvor kan begynde at få mere blandede boliger”.
Baggrund:
Enhedslisten tidligere udspil om anvisningsret til private udlejningsboliger:
https://www.dr.dk/nyheder/politik/enhedslisten-vil-tvinge-private-udlejere-til-huse-udsatte-familier-og-flygtninge
 