Enhedslisten fordømmer terrorstempling af Cuba. 
USA’s fhv. udenrigsminister Mike Pompeo meddelte før sin afgang, at USA igen sætter Cuba på listen over stater som sponserer terrorisme. Obama fjernede i sin regeringsperiode Cuba fra terrorliste. Dermed omgjorde Trump-administrationen i sidste time den sidste reelle forbedring i forholdet mellem de to lande.
Det er en ganske urimelig beskyldning, der vil skade Cubas mulighed for at tiltrække udenlandsk investering og handle med andre lande.
Enhedslistens Christian Juhl udtaler:

Vi fordømmer USAs chikane af Cuba, både når det gælder den mangeårige økonomiske blokade mod landet, og når det gælder USA’s terrorstempling af landet.
Vi opfordrer udenrigsminister Jeppe Kofoed til at afvise terror-stemplingen af Cuba og til aktivt at arbejde aktivt for at få hævet den økonomiske blokade af landet.

 