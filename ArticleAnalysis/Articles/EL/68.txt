Klima & militær lavspænding skal i centrum i Arktis. 
USA’s udenrigsminister Antony Blinken besøger i dag Danmark, på vej til udenrigsministermøde i Arktis Råd. USA er interesseret i at få mere militær adgang til Grønland og Færøerne, som led i de 3 stormagters militære rivalisering i Arktis.
Enhedslistens medlem af Nordisk Råd & ordfører for Arktis, Christian Juhl, siger:

Det skal være løgn, at Arktis skal fyldes med stormagternes militære isenkram.
Rigsfællesskabets udenrigsministre fra Grønland, Færøerne og Danmark skal kæmpe til sidste blodsdråbe for Ilulissat-erklæringen om samarbejdet i Arktis.
Parterne har i erklæringen lovet hinanden at udviklingen i Arktis skal ske med militært lavspænding, på et miljø- og klimamæssigt bæredygtigt grundlag og til gavn for de mennesker, der lever i Arktis. Det er 3 afgørende principper for alt i verden skal fastholdes.
Grønland, Færøerne og Danmark har den politiske og placeringsmæssige styrke til at holde USA og andre supermagter fast  på erklæringens principper.
Og hvis de 3 ministre ikke føler sig sikre og stærke nok, må de etablere en alternativ ”stormagts-alliance” med de øvrige nordisk lande på Ilulissat-erklæringens klare grundlag.

 