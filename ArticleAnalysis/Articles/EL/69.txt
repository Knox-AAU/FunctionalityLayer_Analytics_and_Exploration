Kulturskatte skal tilbage til Norge. 
Norge har ønsket at få en række norske håndskrifter fra middelalderen, tilbage fra det Kongelige Bibliotek i Danmark. Det drejer sig især Magnus Lagabøtes Landslov og 10 andre håndskrevne naturskatte, der udgør nogle af Norges ældste bevarede dokumenter fra vikingetiden og højmiddelalderen. Henvendelserne er endt resultatløs.
Enhedslistens museumsordfører, Christian Juhl, siger:

Det er naturligt at Norge ønsker deres kulturarv retur, og jeg undrer mig over, at vores kulturminister Joy Mogensen i flere måneder ikke har svaret på henvendelsen fra hendes norske kollega.
Det er vigtigt at vi sikrer, at vore tidligere kolonier og besiddelser får deres historiske arkivalier tilbage, ligesom vi har sikret med både Færøerne og Island.
Derfor har jeg rejst spørgsmålet overfor kulturminister Joy Mogensen i den kommende spørgetid til ministrene på onsdag.
Jeg forventer, at ministeren vil give tilsagn om at finde en løsning, så vore norske kolleger kan få råderetten over deres egne historiske kulturskatte.

 