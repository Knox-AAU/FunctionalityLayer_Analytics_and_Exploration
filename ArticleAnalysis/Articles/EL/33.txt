Løslad Selahattin Demirtas nu. 
Tre tidligere udenrigsministre og 30 folketingsmedlemmer fra otte forskellige partier opfordrer nu Tyrkiets præsident Erdogan til at løslade den demokratiske oppositionspolitiker, Selahattin Demirtas.
Opfordringen kommer efter at Erdogan-regimet har undladt at efterleve en dom fra Den Europæiske Menneskerettighedsdomstol om øjeblikkelig løsladelse af Demirtas, men i stedet har forlænget den nu 5 år lange fængsling. Tyrkiet er selv en del af Den Europæiske Menneskerettighedsdomstol og har forpligtiget sig til at efterleve domstolens afgørelser.
I opfordringen påpeges, at Demirtas – trods fængsling og medieboykot – fik over 4 millioner stemmer ved sidste præsidentvalg og tredjeflest blandt alle kandidater. Derfor vil det kommende præsidentvalg i Tyrkiet miste sin legitimitet, hvis ikke Demirtas løslades og får mulighed for at deltage på lige fod med alle andre kandidater. Demirtas repræsenterer det demokratiske oppositionspartiet HDP, som Erdogan-regimet i øjeblikket forsøger helt at forbyde.
Blandt de første underskrivere er:
– De tidligere udenrigsministre Mogens Lykketoft, Villy Søvndal og Holger K. Nielsen,
– De nuværende folketingsmedlemmer Lars Aslan Rasmussen og Henrik Møller fra Socialdemokratiet, Hans Chr. Schmidt og Kim Vallentin fra Venstre, Liselott Blixt fra Dansk Folkeparti, Pia Olsen Dyhr og Rasmus Nordqvist fra SF, Kathrine Olldag og Anne Sophie Callesen fra Radikale Venstre, Mai Villadsen og Pernille Skipper fra Enhedslisten, Rasmus Jarlov og Katarina Ammitzbøll fra de konservative og Uffe Elbæk fra De Frie Grønne.
I forbindelse med underskriftindsamlingen er der oprettet en hjemmeside www.Freedemirtas.dk, hvor det er muligt for flere at skrive under. Samtidig vil der blive afholdt møder og andre solidaritetsaktiviter i Danmark for at understøtte kravet om løsladelse af Demirtas.
 
Hele teksten og alle de foreløbige underskrivere følger her:
”Erdogan-regimets undertrykkelse af den demokratiske opposition fortsætter. Det mest synlige udtryk for dette er den årelange fængsling af den tidligere medformand for det demokratiske oppositionsparti, HDP, som har siddet fængslet siden 2016.
Ved det seneste præsidentvalg i juni 2018 stillede Selahattin Demirtas op, men måtte føre sin valgkamp fra en fængselscelle. Trods indespærringen og tegn på valgsnyd fik han over 4 millioner stemmer ved valget og var den kandidat, som fik tredjeflest stemmer.
Den Europæiske Menneskerettighedsdomstol har ved flere lejligheder behandlet indespærringen af Demirtas og krævede senest den 22. december 2020 hans ”øjeblikkelige løsladelse”. I stedet for at efterleve denne klare afgørelse har Erdogan-regimet fastholdt fængslingen og ovenikøbet rejst nye anklager mod Demirtas, som kan koste ham årtier i fængsel.
Det næste præsidentvalg skal afholdes senest i juni 2023 og det mister naturligvis fuldstændig sin gyldighed, hvis en af de ledende oppositionspolitikere fortsat sidder fængslet.
Derfor kræver undertegnede, ligesom Den Europæiske Menneskerettighedsdomstol, øjeblikkelig løsladelse af Selahattin Demirtas og opfordrer den danske regering til at arbejde aktivt for dette i alle relevante sammenhænge”.
Mogens Lykketoft, tidligere udenrigsminister
Villy Søvndal, tidligere udenrigsminister
Holger K. Nielsen, tidligere udenrigsminister
Lars Aslan Rasmussen, MF, Socialdemokratiet
Henrik Møller, MF, Socialdemokratiet
Troels Ravn, MF, Socialdemokratiet
Kim Valentin, MF, Venstre
Jan E. Jørgensen, MF, Venstre
Hans Chr. Schmidt, MF, Venstre
Liselott Blixt, MF, Dansk Folkeparti
Pia Olsen Dyhr, MF, SF
Rasmus Nordqvist, MF, SF
Halime Oguz, MF, SF
Lisbeth Bech-Nielsen, MF, SF
Charlotte Broman Mølbæk, MF, SF
Kathrine Olldag, MF, Radikale Venstre
Anne Sophie Callesen, MF, Radikale Venstre
Søren Søndergaard, MF, Enhedslisten
Pernille Skipper, MF, Enhedslisten
Victoria Velasquez, MF, Enhedslisten
Rune Lund, MF, Enhedslisten
Mai Villadsen, MF, Enhedslisten
Jakob Sølvhøj, MF, Enhedslisten
Peder Hvelplund, MF, Enhedslisten
Eva Flyvholm, MF, Enhedslisten
Christian Juhl, MF, Enhedslisten
Jette Gottlieb, MF, Enhedslisten
Henning Hyllested, MF, Enhedslisten
Søren Egge Rasmussen, Enhedslisten
Rosa Lund, Enhedslisten
Rasmus Jarlov, MF, Konservative
Katarina Ammitzbøll, Konservative
Uffe Elbæk, MF, De Frie Grønne
 