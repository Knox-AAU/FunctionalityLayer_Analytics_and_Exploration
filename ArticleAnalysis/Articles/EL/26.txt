Enhedslisten fordømmer Ruslands invasion af Ukraine. 
Ruslands invasion af og krig mod Ukraine er frygtelig og helt uacceptabel. Den skal mødes af de hårdeste sanktioner, fordømmelse og krav om tilbagetrækning af russiske tropper fra Ukraine.
Danmark skal handle:

Vi skal sætte alt for ind for sikre de hårdeste mest målrettede sanktioner mod Rusland. Rusland skal mærke konsekvenserne af deres krig mod Ukraine.
Vi skal akut lukke for russisk gas, kul og olie og sikre en massiv udbygning af grøn energi i Europa.
Vi skal hjælpe den ukrainske befolkning med al den humanitære hjælp vi kan.
Og vi skal tage imod alle de ukrainske flygtninge, som har behov for beskyttelse. Vi har allerede anmodet regeringen om at genåbne danske asylcentre, så vi er klar.

 