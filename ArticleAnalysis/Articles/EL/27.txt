Uacceptabelt brud på folkeretten – stop for russisk gas. 
Ruslands egenhændige anerkendelse af Donetks og Luhansk i Østukraine er klart brud på Folkeretten. Det fordømmer Enhedslisten.
Et af de væsentligste politiske skridt vi længe har efterlyst er et stop for den store gasrørledning Nord Stream 2. Vi skal lægge økonomisk pres på Rusland og undgå yderligere militær eskalering, beskytte civile og sikre en politisk forhandlet løsning.
Derfor er det glædeligt, at Tyskland i dag har meldt ud, at de nu vil stoppe Nord Stream 2. Det har vi i Enhedslisten argumenteret for længe, uden at kunne få gang i den danske regering.
På torsdag har vi sammen med Radikale, SF og Frie Grønne kaldt udenrigsministeren til en forespørgselsdebat om netop Nord Stream 2.
Nu opfordrer vi regeringen til at arbejde for et permanent stop for russiske gasforsyning til Europa. Det er også vigtigt for os, at der ikke skal gives mere plads til nye fossile forsyningskilder og atomkraft, vi skal sikre alternative bæredygtige forsyningskilder. Det er nu sikkerhed, fred og grønne løsninger skal prioriteres.
 