Tilsynet med det europæiske arbejdsmiljø er styrtdykket. 
I 2014 havde 19 procent af adspurgte danske virksomheder ikke haft besøg af tilsynet i tre år, og i 2019 var det hele 37 procent. At der er en sammenhæng mellem økonomiske ressourcer og antallet af tilsynsbesøg er indiskutabelt.
Det fremgår af en Europæisk undersøgelse, der afslører at ikke kun tilsynet med det danske arbejdsmiljø, men med alle EU-landenes arbejdsmiljø har været styrtdykkende i en årrække. Det fremgår af A4-Arbejdsmiljø
Enhedslistens arbejdsmiljøordfører, Christian Juhl, siger:

EU-Kommissionen lægger på baggrund af undersøgelsen op til en række luftige initiativer, der bl.a. skal munde ud i vejledninger om de største trusler mod det psykiske arbejdsmiljø
De lægger desuden op til en række hensigtserklæringer om bl.a. nultolerance over for dødsulykker og andre arbejdsrelaterede lidelser, fokus på det digitale arbejdsmarked samt et øget beredskabet mod sundhedskriser. Der er tale om smukke ord, men ikke noget, der for alvor styrker det forebyggende arbejde.
Hvis udviklingen skal vendes, skal der ske en styrkelse af arbejdsmiljørepræsentanternes indflydelse på arbejdspladserne, en langt bedre uddannelse, et styrket tilsyn fra myndighederne og meget strammere lovgivning og bøder, der kan mærkes.
Den danske beskæftigelsesminister må træde i karakter overfor EU og kræve indsatser, der reelt forebygger de alt for mange dødsfald på arbejdspladserne, alvorlige arbejdsulykker og  arbejdsbetingede lidelser. Men han er nødt til også at lappe på de alvorlige huller, der er i den danske arbejdsmiljøindsats.

 