EL: Malurt i bægeret. Der mangler milliarder til cykelstier. 
I disse dage forhandler partierne bag finansloven for 2021 (S, R, SF og EL) om udmøntning af den kommunale cykelstipulje på 150 mio. kr., som blev besluttet. Med puljen udmøntes en række cykelstiprojekter, der giver bedre og mere sikre cykelforbindelser i hele landet. Derudover afsættes der et større millionbeløb til videns- og innovationsprojekter, der skal fremme cyklismen.
Enhedslistens transportordfører, Henning Hyllested, er meget tilfreds med udsigten til, at forholdene for cyklismen løftes endnu en gang: “Det er i den grad noget, der er behov for, og den helt rigtige vej at gå, hvis vi for alvor skal gøre trafikken mere grøn og bæredygtig,” siger Henning Hyllested.
Men der er dog lidt malurt i bægeret. I forbindelse med udmøntningen af puljen modtog transportministeriet 232 ansøgninger fra kommuner over hele landet – til en samlet projektsum på ca. 2,1 mia. kr. Infrastrukturaftalen afsatte 3 mia. kr. over 15 år til cyklisme.
Henning Hyllested siger:

Dette understreger i den grad behovet for en stor og blivende cykelpulje”, siger Henning Hyllested og påpeger, at med 50% medfinansiering fra kommunerne forslår 150 mio. kr. ikke af meget. ”For at imødekomme kommunernes behov i denne omgang, skulle vi have haft 1 mia. kr. til rådighed i puljen. Mange gode cykelstiprojekter kommer derfor ikke i betragtning.
Enhedslisten gik til de nu overstående infrastrukturforhandlinger med et ønske om en cykelpulje på 10 mia. kr. Mange rystede i den forbindelse på hovedet af os – men når vi ser på de ansøgninger, som er modtaget til denne pulje – på et halvt år, så er det jo meget tydeligt, at behovet er enormt.
Vi måtte endda slås hårdt for at hæve dette beløb fra regeringens 2 mia. kr.”, siger Henning Hyllested. ”Men det er efter vores opfattelse slet ikke nok, og vi vil fortsat presse på at få afsat endnu mere til cyklerne.

 