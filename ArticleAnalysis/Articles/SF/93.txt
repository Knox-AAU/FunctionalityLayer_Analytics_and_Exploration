SF tager klima-akutpakke med til forhandlinger. SF’s klimaordfører Signe Munk lægger vægt på, at klimahandleplanerne bør køres i to spor. SF har en akutpakke med, som indeholder tiltag, der kan realiseres allerede nu. -Vi skal have turbo på. Derfor vil vi med vores klima-akutpakke forhindre, at vi investerer i sort energi, mens vi forhandler om fremtidens grønne mål. Det vil sige fremrykning af havvindmølleparker, flere ladestandere til elbiler og mere skov, siger Signe Munk. Desuden mener SF, at finansiering og fastlægning af grønne afgifter skal gå forud for forhandlingerne i hver enkelt sektor. -Vi vil lave en samlet omlægning af de grønne afgifter. Det er afgørende for os, at den grønne omstilling gøres social retfærdig. Vi har i SF foreslået en grøn topskat og klimaafgift på flyrejser som et af vores vigtigste krav, siger Signe Munk. -Vi skal løfte i flok, så alle sektorer skal bidrage. Når vi omstiller os, vil vi gerne have, at vi tænker mere ambitiøst på vegne af naturen. Det betyder, at vi faktisk vil have alle lavbundsjorde helt ud af drift og omlagt til natur Varmeforsyning: Energi: Transport: Landbrug og jordbrug: Det er alle tiltag, som understøtter den grønne omstilling, men som ikke kan stå alene. Læs mere om nogle af tiltagene HER. 