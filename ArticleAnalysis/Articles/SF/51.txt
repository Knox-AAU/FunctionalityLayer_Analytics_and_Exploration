Regnbuefamilier skal have bedre rettigheder. Den klassiske kernefamilie med far, mor og børn har gennem årene fået selskab af et væld af andre familieformer. I dag ser børnefamilier vidt forskellige ud, og antallet af regnbuefamilier, hvor en eller flere af forældrene er i et homoseksuelt forhold, er mere end fordoblet på ti år. Alligevel har rettighederne for regnbueforældrene ikke fuldt med udviklingen – hverken inden fødslen, i forbindelse med barsel eller under barnets opvækst. Det vil SF nu lave om på.   – Vi bryster os af det danske frisind ude i verden, men regnbuefamiliernes rettigheder lever altså ikke op til glansbilledet. Homoseksuelle par skal stadig sno sig for at kunne få fertilitetsbehandling, og vores daginstitutioner, skoler og sundhedsvæsen har svært ved at håndtere familier, der ikke passer ind i den klassiske far-mor-og-børn-kasse, siger Astrid Carøe, ligestillingsordfører for SF.  Derfor foreslår SF nu en række indsatser, der skal forbedre regnbuefamiliernes rettigheder før fødslen, under barslen og i opvæksten. Blandt andet skal regnbuefamilier have bedre muligheder for at få fertilitetsbehandling, og det skal være muligt for en tredje forælder at tage en del af barslen. Samtidig skal kommuner, skoler, læger og andre myndigheder blive bedre til at inkludere regnbuefamilierne.   – Helt ærligt, vi er i år 2021. De fleste har vænnet sig til, at der er flere måder at være familie på, så lad os sørge for, at rettighederne følger med. Vi skal kunne rumme flere familieformer i det offentlige system, så LGBT+-forældre også kan få hjælp til at blive gravide, tage barsel, hente børn og alt det, der hører med til at være forælder, siger SF’s ligestillingsordfører, Astrid Carøe.   Det vil SF:  