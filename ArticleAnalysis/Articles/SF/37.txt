Stem for velfærd og grøn omstilling. SF er klar til valg i hele Danmark. Vores kandidater i kommuner og regioner er klar til at kæmpe for velfærd, klima, rent drikkevand og meget mere. Det er dit kryds, der er afgørende for, om vi kan styrke folkeskolen og sætte en stopper for megaklasser, om vi kan sikre minimumsnormeringer helt ude i den enkelte institution, mere tryghed med faste teams i ældre plejen, værne om det rene drikkevand og  sikre klimahandling både i kommuner og regioner. – Jeg har været hele landet rundt, og jeg skal love for, vores kandidater er klar til at kæmpe for velfærden og klimaet. Men vi er kun så stærke, som vælgerne vil gøre os. Derfor håber jeg, alle går ned og stemmer tirsdag, siger Pia Olsen Dyhr, formand for SF. Den opfordring gælder i øvrigt, uanset hvem man stemmer på. – Jeg elsker valgdage. Det er en festdag for demokratiet, og jeg vil opfordre alle til at tage del i festen, også hvis de ikke stemmer på SF, siger Pia Olsen Dyhr. Er du i tvivl om, hvilke SF’ere der stiller op i din kommune eller region, så kan du finde alle vores kandidater her. 