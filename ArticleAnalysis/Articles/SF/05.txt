SF vil beskatte virksomheder uden overenskomst. Den danske ”flexsecurity”-model er med rette vidt berømmet. Det er en model, der kombinerer et fleksibelt arbejdsmarked med ordnede forhold med få arbejdskonflikter og social tryghed. Men det er også en model, der er truet fra flere sider. ”Vi kan ikke tage den danske model for givet. Den er udfordret i de her år, og der har vi et politisk ansvar, fordi gode, danske løn- og arbejdsvilkår er forudsætningen for et stærkt velfærdssamfund og fungerer som en stopklods for den stigende ulighed” I et udspil foreslår SF blandt andet at beskatte virksomheder uden overenskomst. Der er brug for at lukke huller i det sociale sikkerhedsnet, der er brug for at gøre noget for de for mange, der reelt, men ikke formelt er lønmodtagere – og derfor ikke er sikret lønmodtagerrettigheder. Der er samtidig brug for at sikre, at medlemstilbagegangen i fagbevægelsen vendes til fremgang, for uden en høj organisationsprocent skrider hele grundlaget for en model, der er baseret på fornuftige forhandlinger og overenskomster. SF foreslår: 