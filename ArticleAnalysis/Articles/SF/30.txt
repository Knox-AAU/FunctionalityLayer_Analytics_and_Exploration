Danmark skal være helt uafhængig af gas fem år før planlagt. Det er uhensigtsmæssigt, at Danmark er afhængig af naturgas. For det første er energiformen ikke foreneligt med en ambitiøs klimapolitik og den grønne omstilling. For det andet modtager Danmark en del russisk naturgas, hvilket er sikkerhedspolitisk uholdbart, og hvor importen bør sanktioneres gennem EU. SF’s energi- og klimaordfører Signe Munk fremlægger derfor nu et bud for, hvordan Danmark her og nu kan rykke sig i en grønnere og mere sikker retning. ”Jeg har det sådan, at vi hellere må komme i gang i dag end i morgen. Danmark skal gå forrest og vise vejen for andre lande i den grønne omstilling til fordel for alles sikkerhed”, siger Signe Munk. Energistyrelsen har en forventning om, at vi i 2033 producerer ligeså meget biogas og lign., som vi bruger i alt af gas. SF mener, at det er realistisk at fremrykke det tidspunkt fem år frem ved at sætte ind på både forbrugs- og produktionssiden. Uafhængighed af naturgas indebærer både at vi udbygger vores biogas i et forceret tempo, og at vi så hurtigt som muligt holder op med at bruge gas til opvarmning ved at erstatte gasfyr med varmepumper og fjernvarme. Det betyder at gassen – som i stigende grad vil være grøn biogas – reserveres til industriel anvendelse og eksisterende gasdrevne transportmidler. En række virkemidler kan få betydning allerede fra næste fyringssæson og skal prioriteres. Der vil dog gå et antal år, før omstillingen væk fra naturgas er helt gennemført. Samtidig skal udbygningen af grøn strøm accelereres sideløbende frem mod 2030. Konkret foreslår SF:   