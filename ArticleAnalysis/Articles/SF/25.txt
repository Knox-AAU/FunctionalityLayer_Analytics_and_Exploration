SF foreslår ovenpå prisstigninger milliard-hjælpepakke til borgere. Den meget høje inflation i kølvandet på Ruslands invasion i Ukraine indebærer ikke kun prisstigninger på energi som gas og olie, men også på fødevarer som kød, smør, madolie og mælk. SF foreslår, at der afsættes 3 mia. kr. til at kompensere studerende, pensionister på ældrechecken og børnefamilier med lav indkomst. ”Det bekymrer og gør folk nervøse, når de kan se priserne stige. Mange begynder at mærke, at der kan købes mindre i supermarkedet, når der handles ind. Særligt dem med mindst i forvejen har vi en forpligtigelse til at hjælpe, for de vil have sværest ved at klare prisstigningerne,” siger Pia Olsen Dyhr. SF vil målrette hjælpen socialt retfærdigt for at kunne give mest muligt til de studerende, børnefamilier og ældre, som vil modtage den økonomiske håndsrækning. Det vil ikke kunne dække alt, men vi kommer alle til at skulle holde for. Nationalbanken præsenterede 16. marts en analyse om udsigterne for dansk økonomi. Her omtalte de bl.a. varmechecken og understregede, at subsidier eller afgiftsnedsættelser bør undgås, da det vil forøge markedspriserne yderligere. ”En sænkning af skatter eller afgifter vil give mere til folk med store rådighedsbeløb og formuer, og det vil betyde varige udgifter og mindre til velfærdssamfundet i fremtiden,” siger Pia Olsen Dyhr. Modellen  Derfor foreslås primært at benytte og udvide eksisterende ordninger, så det sikres, at pengene kommer hurtigt ud til borgerne. Det skal konkret ske ved: Ligesom de 2 mia. kr. til varmechecken mener SF, at de 3 mia. kr. skal dækkes gennem et større statsunderskud. SF ønsker, at der senest i august foretage en ny vurdering af behovet for yderligere hjælp og finansieringen heraf. Det vil afhænge af udviklingen i inflationen, som igen vil afhænge af udviklingen i krigen i Ukraine. Der skal samtidig arbejdes på modeller, der gør det muligt at kompensere flere grupper på en mere direkte måde. 