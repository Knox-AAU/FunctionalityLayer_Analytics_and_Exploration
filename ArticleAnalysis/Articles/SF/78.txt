Klima-aftale giver grøn vind i sejlene. I en ny aftale på energiområdet er regeringen med opbakning fra SF og en række partier enige om at tage først skridt i den grønne omstilling. “Der kommer mere havvind, og det giver både grøn strøm og flere danske arbejdspladser. Det er en win-win at satse på den vedvarende energi, når vi skal nå klimamålet og reducere vores CO2-udledning,” siger SF’s formand Pia Olsen Dyhr. Aftalen skal sørge for, at Danmark indfrier målene i klimaloven om at nå 70 procent reduktion CO2 i 2030. Der kommer med aftale støtte til virksomheder og industri, der skal spare på energien, og de danskere, der skal skifte olie- og gasfyr ud med klimavenlige løsninger. Tiltag der skal være med til at sætte turbo på omstillingen. Partierne i aftale er enige om en CO2-afgift er en del af løsningen. Den ambition deler SF, og det været helt afgørende at få en social balance skrevet ind i den grønne skattereform. “Klimakampen er alles kamp. Det skal selvfølgelig være dyrere at forurene, men vi må ikke ramme de mange danskere med små indkomster hårdt på pengepungen. Så risikerer vi, at danskerne hopper af den grønne vogn,” siger Pia Olsen Dyhr. Det er også et vigtigt SF-aftryk, at der nu kommer flere ladestandere til fremtidens elbiler. ”Ved at sætte penge af til flere ladestandere sender vi nu et klart, grønt signal om, at det skal være nemt at køre på el. Nu vil vi til efterårets forhandlinger på transportområdet sikre, at det også bliver billigt,” siger klimaordfører Signe Munk. Der er masser af arbejde foran os, hvis vi skal sikre de 70 procent reduktion af CO2 i 2030, men aftalen er et vigtigt skridt på vejen. 