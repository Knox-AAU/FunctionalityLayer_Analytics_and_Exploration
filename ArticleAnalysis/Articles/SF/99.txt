Tid til et loft over monsterlønningerne. Det skal være slut med monsterlønningerne til erhvervsbosserne. Derfor foreslår SF nu et loft over lønningerne i den private sektor igennem en 20:1-ordning. – De kæmpe monsterlønninger er allerede galopperet fra os. Det er på tide, at vi kaster lassoen ud og tøjler dem, siger Jacob Mark, der er finansordfører og gruppeformand for SF. Med 20:1-ordningen foreslår SF et maksimalt lønspænd for virksomhederne. Det betyder, at den højest lønnede ansatte maksimalt må tjene 20 gange mere end den lavest lønnede. Vi foreslår også et opgør med de lukrative incitamentsprogrammer som for eksempel medarbejderaktier er. – Det kan ikke være rigtigt, at mens almindelige mennesker bliver beskattet gennem lønindkomst, kan overklassen få dele af sin løn udbetalt i aktier til en langt lavere og mere lukrativ skatteprocent, selvom det jo er løn, siger Jacob Mark. Læs mere om forslaget i Politiken HER. 