SF går frem og bliver fjerdestørst. SF er blevet det fjerde største parti ved kommunalvalget. Partiet er gået frem fra 5,7 til 7,6 procent. Fra 126 til 168 mandater. Dermed er partiet det parti i centrum-venstre med størst fremgang. ”SF er på vej frem i hele landet stille og roligt og vi er kommet ind i 11 kommuner, hvor vi ikke var repræsenteret før. En fremgang, der er baseret på solide resultater i alle kommuner og regioner,” siger Pia Olsen Dyhr. Kommunalvalget er dermed partiets 5. bedste kommunale resultat nogensinde. ”Vi har i hele min formandsperiode haft som mål, at sikre en holdbar konsolidering. I et kommunalvalg med så store bevægelser og forskydninger, er jeg meget tilfreds med SF’s fremgang. Samtidig vil jeg gerne ønske Enhedslisten og Konservative tillykke med flotte resultater.” Kort om valget: 