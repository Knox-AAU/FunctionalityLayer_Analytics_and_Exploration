Vi mangler arbejdskraft og skal kigge til udlandet. Danmark mangler arbejdskraft. Stort set alle steder råber virksomheder og offentlige institutioner op om ledige jobs og kan ikke finde mennesker med de rette kompetencer.Vi skal have plads til udenlandske studerende. Unge, som vil tilvælge Danmark som fædreland og blive en del af vores arbejdsstyrke i en årrække. Vi skal investere i gode uddannelser – især i de mange områder, hvor vi virkelig mangler arbejdskraft. Vi står overfor mange udfordringer. Klimakrisen er alvorlig og presser sig på. Når vi skal nå i mål med vores høje ambitioner, kræver det mange nye ansætte som kan udvikle og bygge de teknologier, som skal blive hele samfundets redning. I velfærdssamfundet mangler vi lærere, sygeplejersker, pædagoger og mange flere. Vi mangler mennesker, som vil bidrage til vores velfærdssamfund med tid, faglighed og omsorg. Vi skal åbne vores land for studerende og arbejdskraft fra udlandet. Vi skal byde velintegrerede flygtninge, som vil arbejde i Danmark velkomne. Vi skal gøre det nemt for virksomhederne at se til hele verden, når der skal findes nye medarbejdere. Det er akut og det kommer os alle til gavn. Virksomhederne er klar til vækst. Der er ingen grund til, at vi holder dem tilbage ved ikke at kunne skaffe arbejdskraft nok. 