KD håber på fremgang efter en forrygende valgkamp!. Hver en stemme tæller. Det ved vi om nogen i KD. Vores kandidater har knoklet i måneder for bedre vilkår for familierne, de ældre og erhvervslivet.Vi gør det godt de steder, hvor vi har mandater. Det viser tydeligt, at når vælgerne ser hvad KD kan i arbejdstøjet, så vil de have flere orange mandater. KD har sikret gratis parterapi for familier i krise. Vi har investeret i børn og pædagoger. Vi har sikret penge til ældre, psykiatri og handicap flere steder – andre steder har vi forhindret at andre partier sparede på de ældre, børn og syge. Vi har sikret fokus på en grøn omstilling og presser på i endnu flere kommuner med fokus på bæredygtighed. Og vi kæmper for gode vilkår for særligt små- og mellemstore virksomheder gennem dialog med dem lokalt. I Region Midtjylland har vi som det eneste borgerlige parti sikret fokus på psykiatrien og de mest udsatte. Det samme kan man som vælger regne med at få, hvis man stemmer KD ind i de andre regioner. KD ser ud til at gå frem flere steder i landet. Kandidaterne har knoklet og talt med tusinder af danskere. Opfordringen her dagen før valget skal derfor være, at du skal stemme på KD i hele landet. Og husk – hver en stemme tæller! 