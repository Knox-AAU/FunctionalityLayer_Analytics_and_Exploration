Vi gør klar til et efterår med reformer. Mens mange nyder deres ferie, er der også plads til at kigge lidt fremad til et efterår, hvor der er brug for reformer.Det kræver, at arbejdsudbuddet i Danmark sættes op. Uden, at friheden til at arbejde deltid osv. forsvinder. Det kan vi bl.a. ved at sikre langt større arbejdskraft fra udlandet. Vi skal åbne vores arbejdsmarked for tusinder af dygtige mennesker, som gerne vil hertil for at arbejde og bidrage til Danmark. Det skal gøres nemmere for virksomhederne at tiltrække arbejdskraften og beløbsgrænsen skal sættes ned til 300.000 kr., så langt flere typer af jobs kan komme i spil. Arbejdsudbudsreformer kan hurtigt blive en teknisk diskussion. I bund og grund er det ret simpelt: Vi mangler kolleger. Stort set alle kan se sig om og konstatere, at der er for få på de danske arbejdspladser. Det kan vi kun løse ved at give gode muligheder for at arbejde mere, hvis man har lyst. Og at flere kan komme ind på arbejdsmarkedet. Derudover er der et stort potentiale i at sikre flere socialøkonomiske virksomheder og god mulighed for fleksjob og andre muligheder for at få mennesker med funktionsnedsættelser eller sygdomme ind på arbejdsmarkedet og blive en del af fællesskabet på arbejdet. KD er er klar til et efterår i reformernes tegn. Det kan næsten kun gå for langsomt! 