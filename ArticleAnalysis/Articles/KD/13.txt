Regeringen drifter Danmark, men investerer ikke i fremtiden. Finansministeren præsenterede i dag regeringens forslag til budgettet for 2022. Det var en kedelig oplevelse at lytte til. Der er lagt op til at “lette foden fra speederen” og dermed mere eller mindre bare sørge for drift af Danmark. Ambitionerne er pakket væk og investeringerne i fremtiden er til at overse.Det svarer slet ikke overens med landets behov. Danmark har netop brug for investeringer i særligt fire områder. Ministeren mener, at regeringen ikke vil uddele “gaver”, og har også kun sat 1,2 mia. kr. af at forhandle med Folketinget om. Det er for lidt. Når vi mener, der er brug for at investere, taler vi ikke om “gaver”. Vi taler om helt, nødvendig og akut investering i nogle meget virkelige, akutte kriser: Vi ser i KD frem til forhandlingerne, når de bliver indkaldt. Vi er godt nok kun ét mandat, men vi er klar til at tage ansvar. Alle folkevalgte er forpligtede på at sikre det bedst mulige budget for 2022. Vi er klar til at yde vores del til, at de akutte kriser bliver debatteret og håndteret med den alvor, de fortjener. 