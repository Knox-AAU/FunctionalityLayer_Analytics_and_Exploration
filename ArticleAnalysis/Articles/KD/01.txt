KD som kongemager. Der er store chancer for, at KD vil få de afgørende mandater efter valget. KD er klar til og ønsker at være kongemager efter valget. Vi mener ikke, at Moderaterne er modent nok til den rolle. Hvor er deres økonomisk plan? Nedlæggelse af regionerne og en centralisering af sundhedsvæsenet løser ikke sundhedsvæsenets problemer Moderaterne er mest centreret om Lars Løkke Rasmussen som person, men det er alt for spinkelt et grundlag for et parti, for hvornår skifter han retning igen? Lars Løkkes parti, men hvornår ændrer Lars Løkke retning igen? KD er et parti med en stærk organisation og med engagerede medlemmer. Vi er et parti, der er mere end en person. Vi er et parti som vælgerne kan regne med. Vi har en tydelig kurs og en gennemarbejdet politik med politiske programmer på en lang række områder. Giv KD et stærkt mandat til at præge den politiske udvikling i Danmark. Der er brug for et værdiorienteret borgerligt midterparti, der kan gøre op med blokkene i dansk politik og sikre gode løsninger ind over midten til gavn for mennesker, for familien, for de mest sårbare, for erhvervslivet, for klimaet og for de kommende generationer. Vis KD tillid, så vi kan gøre en forskel. 