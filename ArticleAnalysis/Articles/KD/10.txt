Det frie valg går aldrig af mode. Valgplakaterne hænger nu i lygtepælene og minder om, at der om bare tre uger er valg til kommuner og regioner. Et valg, som er afgørende for de muligheder, vi har som borgere.Muligheden for at vælge langt mere frit end i dag. Det frie valg skal følge os hele livet. Frit valg mellem pasning i hjemmet eller udenfor hjemmet. Frit valg mellem offentlige og private daginstitutioner. Frit valg mellem folkeskoler og friskoler. Frit valg mellem en lang række foreninger. Frit sygehusvalg og når vi bliver ældre: frit valg mellem offentlige og private plejehjem. Det frie valg bør være et grundvilkår for os alle. Velfærd er noget vi får tilbudt som en gode og ikke noget, vi skal føle os bundet af. Derfor er det så afgørende, at kommuner samtidig tilbyder gode muligheder for pasning, skole og pleje og tilbyder alle borgere muligheden for at vælge noget andet, hvis kommunens tilbud ikke er gode nok. Det kræver modige byrådsmedlemmer, som sætter borgeren i centrum frem for sig selv. Det kræver mod at indse, at man ikke altid har det bedste svar. Det kræver mod at insistere på friheden og alle borgeres ret til at være herre i eget liv – hele livet. KD sender 174 modige kandidater ud i slutspurten af valgkampen netop nu. Find dem og bak dem op. Vis dem, hvor der er plads til mere frihed og hvordan vi kan gøre netop din kommune endnu bedre! 