Afskaf serviceloftet og sæt kommunerne fri. Valgkampen er lidt over halvvejs og KD’s kandidater og jeg har været rundt i hele landet. Alle steder er der brug for penge til velfærd, børn og mennesker med handicap. Alle kommunalvalgskandidater siger det samme: pengene er der, men vi må ikke bruge dem.Det er hul i hovedet, at Christiansborg holder stædigt fast i et serviceloft i kommunerne, som ingen kommuner vil have. Det er lokalt, man ved bedst, hvordan pengene skal bruges. Det er udtryk for arrogance fra staten at holde kommunernes økonomi i et jerngreb og helt naturligt svært for borgere at forstå, hvorfor der skal spares på deres gamle forældre på plejehjemmet, mens kommunekassen bugner. Når vi er rundt i landet, er det selvfølgelig for at profilere KD’s mange dygtige kandidater. Vi står til massiv fremgang og ser lyst på valgkampen. Men det er også for at lytte til, hvad der er brug for i kommunerne. Jeg håber derfor, at alle andre partiers ledelser gør det samme. LYT til jeres kandidater rundt i landet. Der er ingen af dem, som taler for serviceloftet – hvorfor gør partitoppene på Christiansborg så? I KD er vi klar til at afskaffe serviceloftet og give alle borgere et massiv økonomisk løft i kommunerne. Frihed kræver tillid og mod. Det har vi i KD! 