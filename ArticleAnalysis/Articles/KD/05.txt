Nej til fantasiprojekter. KD siger nej til Lynetteholm og Kattegatforbindelsen. Lynetteholm er Lars Løkke Rasmussens prestigeprojekt, som blev hastet igennem på usikkert økonomisk grundlag, som siden har vist sig ikke at holde i virkelighedens verden. KD har modet til at trække i håndbremsen. Vi skal IKKE smide milliarder ud på et projekt, som er så usikkert både økonomisk og i forhold til målsætningen om at forebygge stormflod. Også Kattegatforbindelsen hviler på usikre økonomiske forudsætninger, og der er store miljø- og klimaomkostninger ved at gennemføre projektet, som det ligger. Vi har brug for store investeringer i børn og unges trivsel, i vores sundhedsvæsen herunder især psykiatrien. Vi har brug for at investere store ressourcer i at håndtere klima- og energikrisen og sikre de kommende generationer. Vi har ikke bruge for politikeres prestigeprojekter, men for konkret politik, der giver faktiske svar på hverdagens udfordringer. 