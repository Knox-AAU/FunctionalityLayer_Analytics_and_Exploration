Flygtningepolitikken har nået nye nuancer af sort. Folketinget har vedtaget fred i Syrien. Det lyder ligeså absurd, som det er. Folketinget stemte i sidste uge for, at der er sikkert i Syrien. Det ændrer selvfølgelig ikke på, hvor mange tilfældige anholdelser, der sker. Hvor mange voldtægter, der er og hvor meget systematisk vold, som finder sted. KD stemte med Jens Rohde naturligvis imod.De kunne ligeså godt have stemt om, hvorvidt vejret skal blive godt til Kristi Himmelfart. Højrefløjen bliver nødt til at acceptere, at de ikke har magt til at bestemme antallet af mennesker på flugt. De har alene magt til at afgøre, hvilken medmenneskelighed mennesker på flugt skal mødes med. Her svigter vi i dag. Danmark vil sende syrere tilbage til et land uden sikkerhed for deres liv og helbred. Vi har stadig forfærdelige forhold på udrejsecentrene i Danmark. Der er fortsat regler i Danmark, som holder børn og forældre væk fra hinanden og ægtefolk ude af landet. Danske børn sidder stadig i lejre i Syrien og bliver stigende mere traumatiserede for hver dag, Folketinget er ligeglad med dem. Frygt og magt har overtaget, hvor hjerte og næstekærlighed skulle være i politiken. Ofte er argumentet, at hjertet vejrer i rødt og hvidt, og at man alene ønsker at passe på Danmark. Jeg vil også passe på Danmark og holder af mit fædreland. Men det er ikke dét Danmark, som vi viser nu. Vi skal have medmenneskelighed, rummelighed og ansvar tilbage som danske værdier. Danske børn skal ikke rådne op i lejre i Syrien, syrere skal tilbydes at blive integreret i samfundet og ikke sendes tilbage til frygten eller parkeret på ubestemt tid i lejre i Danmark. Og vi skal IKKE på noget tidspunkt lave en aftale med Rwanda eller andre lande, så vi kan parkere vores medmenneskelighed og ansvar i et trejdeland. En politik baseret på “ude af syne, ude af sind” er ikke Danmark værdigt. Jeg kæmper også for mit fædreland, men det er langt fra det samme syn på Danmark, danske værdier og medmenneskelighed som jeg møder hos højrefløjen og regeringen. Vuggevise af Henrik Nordbrandt (2015)Lille krigsbarn, hvor går du hen?Mod øst eller vest?Hvor i verden tror duat du finder en ven? Lille krigsbarn, hvad passer dig bedst:Et hullet tæppe?En krydsfinerkiste?En redningsvest? Lille krigsbarn, hvor vil du dø:Hvor bomberne faldereller i åben sø? Lille krigsbarn, hvor vil du hen?Vælg selv: bare vi aldrig skal se dig igen 