Ungdommens Folkemøde 2017: Debat, glade unge og masser af regn. Torsdag og fredag den 7-8. september løb Ungdommens Folkemøde 2017 af stablen i Søndermarken, Frederiksberg. Tusinder af unge havde fået fri fra skole og trodsede regn og vind, som altså ikke formåede at lægge en dæmper på arrangementet. Der blev debatteret, hygget og kastet efter konservative mærkesager i Det Konservative Folkepartis stand, hvor en række konservative ungdomspolitikere var mødt op for at besvare de mange elevers gode spørgsmål. Som prikken over i’et kom formand for Det Konservative Folkeparti, Søren Pape Poulsen, også forbi og besvarede spørgsmål fra de nysgerrige unge. Hør Sørens tanker om det politiske ungdomsarrangement i videoen herunder.     