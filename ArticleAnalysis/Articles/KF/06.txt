Mediepolitik. Mediebilledet er i disse år i en hastig udvikling. Forskellene i medieforbrug og medievaner generationerne imellem bliver fortsat større, og unge og gamle tilgår nyheder og medieindhold på forskellig vis. Det udfordrer og stiller krav til danske medier. Hvis vi danskere skal kunne finde vej i en globaliseret verden og et endnu mere komplekst mediebillede, så kræver det, at vi har et solidt fundament at stå på. Derfor er det også vores udgangspunkt, at vi fortsat skal prioritere midler til public service og dansksproget indhold. Det er en erkendelse af, at ikke alt kan produceres på markedsvilkår. Hvis vi ønsker dansk indhold til børn og unge og velproducerede dramaserier og dokumentarer om dansk historie, så er det lige præcis dér, vi skal prioritere at støtte. I Det Konservative Folkeparti sigter vi mod at sikre balance i det danske mediebillede: både med hensyn til dansk og udenlandsk indhold; forskellige generationers medieforbrug; landsdækkende, lokalt og regional mediedækning og private og statsejede medier.   Læs Det Konservative Folkepartis medieudspil her 