Maritim konference 2017 i billeder: Erhvervets parter mødtes. Fredag den 27. oktober var Det Konservative Folkeparti, med vores søfartsordfører Anders Johansson i spidsen, vært for en maritim konference på Christiansborg. En række af erhvervets vigtigste interessenter var inviteret til konferencen – herunder repræsentanter fra virksomheder og uddannelesinstitutioner. Målet var at skabe debat og udveksle erfaringer, særligt i forhold hvordan maritime uddannelser og kompetencer skal sikre et stærkt blåt Danmark i fremtiden. Under hele konferencen herskede en herlig energi, som medførte en livlig og saglig debat om, hvordan vi bedst muligt styrker det maritime Danmark. Blandt oplægsholderne var erhvervsminister Brian Mikkelsen, som stod for dagens første oplæg. Herefter gik de faglige repræsentanter på talerstolen, og dagen afsluttedes med en paneldebat mellem Anders Johansson, Enhedslistens Henning Hyllested og Venstres Torben Schack Pedersen. Vi vil gerne takke alle der enten deltog fysisk eller så med på Anders Johanssons facebook-livesending for en god og udbytterig konference. Herunder kan du se billeder fra dagen. 