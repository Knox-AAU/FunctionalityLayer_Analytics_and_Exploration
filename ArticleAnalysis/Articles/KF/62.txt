Frihandel gør os alle sammen rigere. Kina har som forventet fulgt i kølvandet på USAs skatter på kinesiske varer, og har indført afgifter på en række amerikanske varer. Det er ganske som forventet. 1/3 af vores BNP kan tilskrives international handel. Derfor skal vi gøre hvad vi kan for at forhindre at handelskrigen eskalerer. Der findes KUN tabere i en sådan krig og særlig Danmark som en lille åben økonomi vil blive ramt hårdt. Som konservativ ønsker jeg velstand gennem frihandel, og verden bliver kun fattigere af at der lægges told på varer, og handel begrænses og forhindres imellem nationer. Velstand er ikke garanteret for os i Vesten, og det er en kendsgerning der er værd at huske på. Hvis vi bremser mulighederne for vores erhvervsdrivende, kan det ende med at vi som nation er så relativt fattige i forhold til resten af verden, at vi ikke kan levere infrastruktur og offentlig service på det niveau vi ønsker. Handel og vækst er den afgørende forudsætning for et rigt Danmark, og det skal beslutningstagere som jeg være bevidst om.   