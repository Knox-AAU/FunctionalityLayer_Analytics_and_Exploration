Mere omsorg og et stærkere sundhedsvæsen. Det er svært at forestille sig noget vigtigere for vores samfund end vores sundhedsvæsen. I Det Konservative Folkeparti ønsker vi et stærkere sundhedsvæsen, hvor nærhed og omsorg er centralt. For sundhedsvæsenet er kernevelfærd. Vi kan alle få brug for hjælp og omsorg, og så skal trygheden og behandlingen være helt i top. Derfor fremlægger vi nu en sundhedspakke, som indeholder 29 konkrete forslag til, hvordan vi styrker sundheden i Danmark. Vores sundhedsudspil handler om at investere i danskernes sundhed – og dermed deres tryghed. Der er både initiativer, der sikrer flere børn en sundere opvækst, og samtidig initiativer, der sikrer de ældre et liv med færre sygdomme. Alle danskere skal sikres en god og værdig behandling, når de har brug for det. Den konservative sundhedspakke er nye skridt i retningen af et sundere og tryggere Danmark.   Læs det konservative udspil her 