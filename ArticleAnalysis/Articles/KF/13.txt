Unge skal selv kunne vælge. I Det Konservative Folkeparti mener vi, at man selv skal kunne vælge, hvor man har lyst til at gå i gymnasiet. Desværre deler et flertal i Folketinget ikke den holdning, og det kommer til at gå ud over de unge. I en ny aftale har regeringen, DF, SF, RV, Enhedslisten, Alternativet og Kristendemokraterne gjort det klart, at man fremover vil tvangsfordele elever på tværs forskellige gymnasier i de store byer i en klapjagt på millimeterlighed. Nu skal de unge tages som gidsler i et rendyrket socialistisk eksperiment, hvor de unge betragtes som tal i et Ecxel-ark. Konkret betyder aftalen, at det gymnasium unge fremover kommer ind på bliver afgjort af deres forældres indkomst og lodtrækning. Er der for mange elever med en bestemt forældreindkomst på et gymnasium ift. gennemsnittet, så trækkes der lod om pladserne. De uheldige der trækker en nitte risikerer at blive fordelt til et gymnasium de ikke ønsker at gå på op til 60 min i transporttid fra ens bopæl – hver vej. Intentionen med at tvangsblande eleverne er, at det vil løfte de svage elever. Men der er ingen evidens for, at en (tvangs)blanding af eleverne vil gavne dem. Dog er det sikkert, at unge ikke længere selv kan vælge, hvor de vil gå i gymnasiet. Sikkert er det også, at man som gymnasiesøgende i de store byer fremover kan risikere at havne på et gymnasie langt fra de gode venner, sjove fester og med 40-60 minutters transporttid. Løsningen må aldrig blive værre end problemet man forsøger at løse. Og det bliver den, når man ødelægger unge menneskers liv og drømme, derfor står vi i Det Konservative Folkeparti udenfor aftalen. Vi anerkender fuldt ud, at der er et enormt integrationsproblem på nogle gymnasier, men vi tror aldrig, det bliver godt, når man tvinger unge mennesker til noget. Vi vil hellere:     Sådan sikrer vi, at vi hæver niveauet over hele landet i stedet for at nogle unge skal fratages deres frie valg. 