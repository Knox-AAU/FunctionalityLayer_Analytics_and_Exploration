Nyt erhvervsudspil: Sammen om fremtidens virksomheder. Nyt erhvervsudspil: Sammen om fremtidens virksomheder Vores konservative erhvervsminister Brian Mikkelsen har netop fremlagt vores og regeringens udspil til en ny erhvervspakke, der skal gøre livet lettere for vores danske virksomheder, så de i endnu højere grad i fremtiden kan drive landet mod mere vækst og velstand. Vi vil blandt andet gøre det lettere for flere danske virksomheder at vokse sig til globale erhvervssucceser, og med erhvervs- og iværksætterudspillet ’Sammen om fremtidens virksomheder’ afsætter regeringen 800 millioner kroner i 2018 stigende til to milliarder kroner frem mod 2025 til at styrke dansk erhvervsliv og skabe en bedre iværksætter- og aktiekultur. ”Vi ønsker at styrke de mange nye og mindre virksomheder, som skal være med til at skabe fremtidens vækst og arbejdspladser. Med udspillet giver vi de små og mellemstore virksomheder bedre mulighed for at rejse kapital til at vokse sig store, og vi investerer i digitaliseringen, så danske virksomheder bliver digitale frontløbere. Vi ønsker også, at langt flere danskere tager del i de virksomheder, som vil tegne dansk erhvervsliv i fremtiden. Derfor gør vi det nemt og attraktivt at investere i aktier – blandt andet gennem en ny aktiesparekonto med en lav og attraktiv beskatning. Det er godt for den enkelte, og det er med til at rejse kapital til de små og nye virksomheder,” siger erhvervsminister Brian Mikkelsen. Læs hele regeringens udspil her! 