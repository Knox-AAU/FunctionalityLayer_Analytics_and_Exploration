Fyldt Landstingssal satte fokus på hjemløse. Fredag den 18 august holdte Det Konservative Folkepartis socialordfører Orla Østerby en stor, national hjemløsekonference på Christiansborg. Cirka 180 gæster udefra mødte op for at overvære konferencen, hvor i alt otte oplægsholdere gjorde os klogere på hvordan vi forbedrer forholdene for de hjemløse. Det var socialminister Mai Mercado der åbnede konferencen og fortalte om regeringens planer om det kommende hjemløseudspil der offentliggøres i september. Derefter gik bland andre SAND, Blå Kors og Gadejusristen Nanna Gotfredsen på talerstolen, og belyste problemet med de hjemløse. Det blev til en god og lærerig dag, der blev afsluttet med en konstruktiv paneldebat. I paneldebatten deltog Orla Østerby sammen med bl.a. Pernille Skipper, Carl Holst og Trine Torp. Evalueringerne for konferencen er i fuld gang – og vi forventer, at de forskellige inputs der kom på dagen tages med i regeringens store hjemløse udspil. Et vigtigt emne vi skal og bør holde fokus på, så vi sammen kan finde en holdbar løsning for de hjemløse, der af den ene eller anden grund er endt på gaden. Tak til de mange fremmødte og til de forskellige organisationer der har bidraget med viden.   