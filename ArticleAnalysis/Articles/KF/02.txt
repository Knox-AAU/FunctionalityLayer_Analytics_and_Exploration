Pape har udfordret Mette Frederiksen til statsministerduel. Meget har rørt sig siden statsministerduellen i starten af september mellem Søren Pape, Jakob Ellemann og Mette Frederiksen. Tydeligst har det været, at Socialdemokratiet i anledning af debatten startede en helt ny skræmmekampagne, der dog hurtigt blev skudt ned af en lang række eksperter. Men Danmark har stadig store udfordringer, der ikke forsvinder af, at Socialdemokratiet fører skræmmekampagner. Der er brug for at snakke om visioner og reelle forskelle i dansk politik. 



 Alt er fuldt ud finansieret i vores 2030-plan. Mens Socialdemokratiet har brugt mange kræfter på at kritisere vores 2030-plan, har de ikke selv fremlagt nogen plan. Det ventes de at gøre snart. Pape har i den forbindelse inviteret Mette Frederiksen til debat, hvor netop visioner kan blive diskuteret i stedet for usande skræmmekampagner på sociale medier. Spørgsmålet er nu: Er Mette Frederiksen klar? 