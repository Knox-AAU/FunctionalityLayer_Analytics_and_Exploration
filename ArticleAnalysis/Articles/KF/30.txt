Færre bør betale urimelig topskat. Ingen arbejder klogere for lavere topskat. Sådan lyder budskabet fra Det Konservative Folkeparti i forbindelse med, at partiet vil hæve grænsen for, hvornår man skal betale topskat.  – Der er næsten en halv million danskere, der betaler topskat hvert år, og det er ikke kun en lille elite, den rammer. Den rammer også helt almindelige mennesker. Det kan være skolelærere og sygeplejersker, siger den konservative erhvervsminister Rasmus Jarlov. Konkret vil partiet hæve grænsen, så man fremadrettet skal tjene mindst 800.000 kroner årligt, før man rammes af topskat. I dag er grænsen cirka 500.000 kroner. Det Konservative Folkeparti forventer, at det vil fjerne topskatten for mere end 200.000 og op mod 300.000 topskatteydere. – Vi ville allerhelst afskaffe topskat fuldstændig, for vi synes grundlæggende, den er dybt urimelig. Men vi tager det, vi kan få. Det er før lykkedes os at få hævet grænsen for, hvornår man skal betale topskat, og det er derfor, vi siger, at ingen arbejder klogere for lavere topskat, siger Rasmus Jarlov.  Forslaget om at hæve grænsen for, hvornår man betaler topskat er en del af partiets skatteplan, som blev fremlagt kort før jul sidste år. Med den ønsker Det Konservative Folkeparti at gøre det billigere at være familie i Danmark. Udover at øge topskattegrænsen vil partiet også lette skatten generelt for alle, der arbejder. Det skal ske ved at øge beskæftigelsesfradraget og sænke skatteloftet. Partiets forhåbninger er at kunne samle flertal for initiativerne i skatteplanen i Folketinget inden for to valgperioder. Den øgede topskattegrænse vil koste 4,7 milliarder kroner, men vil samtidig øge arbejdsudbuddet med 6.100 personer og BNP med 7 milliarder kroner i 2027. Læs mere om den konservative skatteplan på www.konservative.dk/skatteplan 