Kanon skal lokke danskerne ud i naturen. Råbjerg Mile, Lille Vildmose, Jernhatten og Røsnæs. Udover at være områder med enestående dansk natur, så har stederne også det til fælles, at de er en del af den nye danske naturkanon. En naturkanon, som Det Konservative Folkeparti har kæmpet for og fik skrevet ind i regeringsgrundlaget. – Jeg er så glad og stolt over, at naturkanonen nu er blevet til virkelighed. Jeg tror på, det er vigtigt, fordi vi danskere har det med at tage vores natur for givet. Vi har så smuk og fantastisk natur i Danmark – det skal vi virkelig værdsætte, lyder det fra Mette Abildgaard, der har været på bannerfører på initiativet. Naturkanonen består af 15 udvalgte områder – tre i hver af de fem regioner -, hvor naturen er noget helt særligt og et besøg værd. Alle danskere har kunne indsende deres forslag til, hvilke steder de ville have med i naturkanonen. Det er blevet til i alt 1671 bud fordelt over hele landet. En jury bestående af blandt andet naturformidleren Sebastian Klein, ’bonderøven’ Frank Erichsen og præsident for Danmarks Naturfredningsforening, Maria Reumert Gjerding, har herefter indskrænket forslagene til 30 nominerede steder, som til sidst er blevet skærpet yderligere til med indspark fra danskerne. De er udvalgt ud fra kriterierne om at have en væsentlig biologisk, geologisk eller landskabelige værdi. – Jeg er utrolig glad for at se, den opbakning kanonen har modtaget. Jeg håber, den kan få flere danskere til at slå øjnene op for, at man ikke behøver at rejse om på den anden side af jorden for at opleve den flotte natur. Der er mange, der har set Grand Canyon i USA eller regnskoven i Thailand, men som aldrig har besøgt Mols Bjerge, gået rundt i Svanninge Bakker eller sejlet i kano på Gudenåen, siger Mette Abildgaard. De 15 områder der udgør den nye naturkanon er: Se og læs mere om stederne på www.naturkanon.dk. 