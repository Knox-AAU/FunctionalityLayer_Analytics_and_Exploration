Følg med i konference om maritime uddannelser og kompetencer. Fredag den 26. oktober vil Det Konservative Folkeparti og vores søfartsordfører Anders Johansson være værter for en maritim konference på Christiansborg. Konferencen vil omhandle maritime uddannelser og kompetencer i fremtiden, og dagen vil gå ud på at gøre de fremmødte og beslutningstagere bevidste om vigtigheden af det maritime Danmark. Der skal også ses på hvordan vi i fremtiden kan sikre at flere vil uddanne sig indenfor sektoren, som er så vigtig for Danmarks økonomi.
Blandt oplægsholderne vil man finde erhvervsminister Brian Mikkelsen, faglige repræsenter og sidst men ikke mindst vil der være en paneldebat mellem diverse ordførere på området, både fra Det Konservative Folkeparti, men også fra andre partier. Vi dækker konferencen live på Facebook, fra Anders Johanssons side. Siden finder du her: Derudover vil vi komme med indslag fra konferencen på Twitter, Instagram, Linkedin og her på hjemmesiden.   Vi håber, du vil se med.   