Blast Pro Series vidner om starten på noget stort. I weekenden blev der afholdt Blast Pro Series i Danmark for første gang. Turneringen er indenfor e-sport-genren, og går ud på at seks hold dyster imod hinanden i spillet “Counter Strike: Global Offensive”. Tuneringen blev afholdt i et udsolgt Royal Arena i København, hvor hele 12.000 tilskuere så til, imens holdene dystede imod hinanden. Ud af de seks hold har to hold, North og Astralis, base i Danmark, og har ligeledes mest danske spillere på og omkring holdene. “Hvor er det vildt” udbrød erhvervsminister Brian Mikkelsen første gang han så scenen, og det set up der var omkring hele turneringen. Han var blevet inviteret af arrangørerne til at åbne arrangementet, og det var han ovenud lykkelig over. Til Børsen har Brian Mikkelsen udtalt, at de kreative fag, herunder e-sport, går en stor fremtid i møde, der kan sikre milliardomsætning samt tusindvis af arbejdspladser i Danmark. Turneringen var et vidnesbyrd om at Danmark kan være med helt i front i den digitale del af erhvervslivet, og det er vores ambition som parti at vi fortsætter de gode takter.         