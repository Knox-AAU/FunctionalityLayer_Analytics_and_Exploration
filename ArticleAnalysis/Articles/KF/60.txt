En veloverstået EU-konference i Aarhus.  April måned startede ud med over 100 deltagere klar til at deltage i Det Konservative Folkepartis EU-konference, der denne gang blev afholdt i Storcenter Nord i det nordlige Aarhus. De mange tilhørende fik blandt andet oplæg fra professor i Afrikastudier, Holger Bernt Hansen, der med sin dybdegående viden om det afrikanske kontinent, gjorde forsamlingen klogere på, hvorfor millioner af mennesker flygter og søger mod Europa. Der var også oplæg fra Ewa Moncure fra Det Europæiske Agentur for Grænse- og Kystbevogtning (FRONTEX). Hun præsenterede nogle af de mange udfordringer, grænsepatruljen møder, når de skal beskytte EU’s ydre grænser.   Også Europaparlamentariker, Bendt Bendtsen, lagde vejen forbi Aarhus og gav indsigt i de opgaver, som EU løser i dag, og hvordan vi i fremtiden kan sikre et stærkt europæisk samarbejde. Bendt Bendtsen var vanen tror skarp i sine betragtninger, og lagde ikke skjul på, at han mener, ar vi har brug for et EU, der står sammen om en stærk fælles ydre grænse.   Konferencens sidste oplægsholder var Naser Khader. Han personlige betragtninger fra opvæksten i Syrien og om integrationen i Danmark gjorde stort indtryk på mange af de tilhørende.   Arrangementet sluttede med en god og saglig fælles debat, hvor salen fik mulighed for at stille spørgsmål til både eksperter og politikere.   Hvis du er blevet nysgerrig på vores fremtidige konferencer, så kan du læse mere her: www.c-konferencer.dk 