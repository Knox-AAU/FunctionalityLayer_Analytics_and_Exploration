Nyt udspil slår hårdt ned på organiseret butikstyveri. Alt for mange butikker bliver udsat for tyveri på daglig basis. Derfor præsenterede den konservative justitsminister Søren Pape Poulsen den 19. november et nyt udspil, der skal sikre tryghed for butiksejerne, og som slår hårdt ind mod organiseret butikstyveri. – Butiksejerne oplever, at det er de samme tyve, som kommer igen og igen og stjæler varer fra butikkerne. Nogle gange sker det sågar helt åbenlyst, hvor det er tydeligt, at de her kriminelle er fuldstændig ligeglade med konsekvenserne af deres handlinger, fortæller Søren Pape Poulsen. Udenlandske statsborgere blev sidste år sigtet for knap 6.000 butikstyverier. Det svarer til 34 procent af alle tilfælde. Næsten 1.000 af tyverierne blev begået af rumænere. – Det er frustrerende og skaber utryghed for de erhvervsdrivende og for borgerne. Det vil vi på ingen måde acceptere, lyder det fra Søren Pape Poulsen. Udspillet mod organiseret butikstyveri består af syv konkrete initiativer: 