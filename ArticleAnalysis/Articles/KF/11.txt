Idræt for et langt og sundt liv. Idræt er et af de bedste redskaber til at undgå ensomhed og sygdom. Derfor ønsker vi, at der i højere grad bliver sat fokus på idrætten ude i kommunerne. Idræt for et langt og sundt liv   Idrætten er et omdrejningspunkt for vores fælles dannelse og danske kultur. Mere end hver tredje dansker er medlem og over en halv million danskere er frivillige i en idrætsforening. Det er en folkelig bevægelse med dybe rødder, og som fortsat skal udgøre grundstenen i det danske samfund. Vi skal udvikle idrætslivet og udnytte de fordele, der er ved at dyrke idræt gennem et langt liv. Det er investering i vores alle sammens velbefindende og sundhed til gavn for hele Danmark. I Det Konservative Folkeparti ønsker vi at inspirere flere danskere til at dyrke idræt. I overgangen fra folkeskolen til ungdomsuddannelser; når man starter på en videregående uddannelse; starter job; stifter familie eller går på pension. Hele livet. Derfor kommer vi med 26 konkrete punkter, som man kan tage fat i ude i kommunerne. Læs det konservative udspil her 