Det Konservative Folkeparti inviterer pressen til Landsråd. Det Konservative Folkeparti afholder i år sit landsråd den 22.-23. september i København. I den anledning inviteres pressen til at overvære landsrådet, der finder sted i Tivoli Hotel & Congress Center, Arni Magnussons Gade 2, 1577 København V. Der er mindre end 10 måneder til næste folketingsvalg og Europa-Parlamentsvalg, hvilket vil være omdrejningspunktet for dette års landsråd. Søren Pape Poulsen vil præsentere partiets politiske visioner, der vil blive efterfulgt af gode diskussioner om Det Konservatives Folkepartis mærkesager. Landsrådet indledes lørdag den 22. september klokken 10.45 (indregistrering fra kl. 09:00) og afsluttes søndag den 23. september klokken 16.45. Det Konservative Folkeparti er vært ved frokosterne lørdag og søndag samt festen lørdag aften. I kan se mere praktisk info om stedet og også programmet for weekenden på https://lr.konservative.dk/ Hvis I vil deltage, skal I tilmelde jer til partiets presserådgiver Ditte Rieland Hansen på ditte.rieland.hansen@ft.dk (tlf. 61 62 55 42) senest den 3. september – og husk at skrive, om I er der både lørdag og søndag, hvorvidt I vil have frokost en eller begge dage, og ikke mindst om I vil deltage i middagen lørdag aften. Bemærk venligst, at rapportering og billeder ikke er tilladt ved middagen. Vi glæder os til at se jer. 