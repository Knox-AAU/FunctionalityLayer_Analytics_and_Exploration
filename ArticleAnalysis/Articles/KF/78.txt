Besøg  fra Formel 1 skaber optimisme. Forleden besøgte chefen for Formel 1, Chase Carey København. Målet med mødet var at komme nærmere en beslutning om at få et løb til Danmarks hovedstad, til gavn for Danmarks turismeindustri og Danmarks generelle anerkendelse ude i verden. Erhvervsminister Brian Mikkelsen mente at drøftelserne var positive, og at Danmark har et stærkt bud på at være værtsby for et grand prix. Brian Mikkelsen har som forhenværende kulturminister et brændende hjerte for sportsbegivenheder og kulturen, og han håber sammen med resten af vores parti at Formel 1 kommer til Danmark. Således kan vi skabe mere vækst, og forhåbentlig sikre rammerne for en god oplevelse for hele Danmark.     