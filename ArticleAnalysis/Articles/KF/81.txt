Kulkraft er fortid i 2030. Danmark skal ikke længere have strøm fra kul. Det er konklusionen efter Danmark er gået sammen med 14 andre lande om at gøre op med kulkraft i 2030. Udfasningen af kul er en naturlig forlængelse af trekløverregeringens ambition om at 50% af Danmarks energi skal komme fra vedvarende kilder i 2030. I Det Konservative Folkeparti er der glæde over beslutningen, da det er ganske naturligt at Danmark skal have ambitioner, især når landet står i en situation hvor der eksporteres miljøteknologi for milliarder af kroner hvert år. En eksport, som forhåbentlig kun vil stige i de kommende år. Beslutningen er derfor win-win og win, ikke blot for Danmark, men også for vores klode. 