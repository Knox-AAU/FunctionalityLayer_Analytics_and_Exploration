Kulturnat med fotovæg og højt humør. Fredag den 13. oktober løb Kulturnatten 2017 af stablen i København, hvilket betød at bl.a. Christiansborg og adskillelige ministerier var åbne for offentligheden hele aftenen. Det konservative gruppeværelse var ligeledes åbent, hvor hele værelset var blevet dekoreret med grønne og hvide farver. Som et indslag, var der blevet stillet en fotovæg og fotograf til rådighed i værelset, hvor de besøgende kunne få taget billeder sammen, alt imens de poserede med skilte, der bar budskaber som “Plads til familien”, “Sund fornuft”, “Dansk natur” og mange flere. Flere af partiets MF’ere og formand Søren Pape kiggede forbi i løbet af aftenen og bidrog til den gode stemning, men stillede sig også til rådighed for en drøftelse af rigets tilstand med de fremmødte borgere. Alt i alt var Kulturnatten 2017 en forrygende aften, og vi glæder os allerede til næste år. 