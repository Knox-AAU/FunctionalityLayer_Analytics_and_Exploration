Ny skatteplan skal gøre det billigere at være familie. De danske familier skal have mere økonomisk frihed. Deres indkomst og bolig skal beskattes mindre, og deres næste bil skal koste mindre. Det er hovedelementerne i Det Konservative Folkepartis nye skatteudspil, som skal gøre det billigere at være familie. – Danskerne betaler for meget i skat. Det er penge, de selv har tjent, og som vi mener, de skal have lov til at beholde flere af. Det er der råd til, for det går godt i Danmark. Vi kan sagtens sænke skatten uden at gå på kompromis med velfærden. Det er vores skatteplan et bevis på, siger justitsminister og partiformand for Det Konservative Folkeparti, Søren Pape Poulsen. Konkret vil Det Konservative Folkeparti: – Har man et job, ejer man en bolig, eller vil man anskaffe sig en bil, så er det her skattelettelser, som kan mærkes på pengepungen. Forslagene kommer altså langt de fleste familier til gode, siger Søren Pape Poulsen. Med skatteplanen følger en fuld finansieringsplan, som sikrer, at der fortsat er rigelig økonomi til kernevelfærden som sundheds- og retsområdet. Alt i alt indeholder planen lempelser for mere end 33 milliarder, som delvist skal finansieres af råderummet. Herudover foreslår Det Konservative Folkeparti at finde de resterende midler ved at stoppe tilgangen til efterløn fra 2021, højere tobakspriser, afskaffelse af seniorjobordningen og effektivisering af jobcentrene og beskæftigelsesindsatsen. Læs mere om skatteplanen og finansieringen på partiets hjemmeside på www.konservative.dk/skatteplan. 