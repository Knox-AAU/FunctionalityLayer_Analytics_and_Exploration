Vi skal ikke slagte DR – vi skal slanke DR. Af Naser Khader, MF I forbindelse med at vi skal til at have forhandlet et nyt medieforlig på plads, skal vi have en god og grundig drøftelse af, hvad det egentlig er vi vil med DR. Vi er fra konservativ side ikke i tvivl om, at det stadig skal være et DR der kan levere public service, men vi mener at DR skal levere dets ydelser på et slankere og mere fokuseret grundlag. Det betyder, at DR skal have færre penge at rutte med, og vi som udgangspunkt ikke har noget imod at DRs public service leveres fra færre kanaler, hvad end det er tv, radio eller begge dele. Når vi nu vil have at DR leverer mere fokuseret public service, så betyder det for os at DR skal fokusere på danske programmer, især om vores fælles sprog, historie, natur og kultur, for det er især sådanne programmer DR er gode til at producere.   Licensen skal sættes ned Vi ønsker et system hvor alle husstande får en regning, de skal betale, og den regning vil, som i dag, være ens for alle, da vi ikke ønsker at liste endnu en progressiv skat til danskerne ind gennem bagdøren. Dog skal enkelte grupper stadig undtages. Det vil betyde, at både licensmandens jagt på sortseere er fortid. Kombinationen af, at regningen også fordeles på de der i dag er sortseere, og at der samtidig skal bruges færre penge på bureaukrati og kontrol, vil ende med at gøre regningen mindre for danskerne i sidste ende. Som et lille land i kultur- og sprogmæssig forstand har vi brug for at beskytte vores kultur gennem den politik vi fører. Dog skal DR ikke vokse sig så stor, at fokus forsvinder. Med vores politik tager vi derfor både hensyn til vores fælles kulturarv, og samtidig undgår vi, at DR bliver en for stor og bred spiller, der vokser ud af kontrol.   Det vil vi med DR:   