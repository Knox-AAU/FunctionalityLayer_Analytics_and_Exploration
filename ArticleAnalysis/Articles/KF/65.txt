Nyt teleudspil vil give bedre dækning til danskerne. Regeringen har nu præsenteret sit nyeste teleudspil, som skal resultere i et nyt forlig der erstatter det nuværende forlig fra 1999. Det betyder blandt andet at flere danskere i mere tyndt befolkede områder skal have bedre dækning end i dag. Problemerne med dækningen behandles ved at afsætte yderligere 60 millioner af til bredbåndspuljen, og samtidig satser regeringen på at opnå etablering af 5G netværk i Danmark allerede i 2020, hvis alt flasker sig. Derudover ønsker regeringen at skabe mere gennemsigtighed på markedet for mobiltelefoner, ved at anmærke hvor gode antenner mobiltelefonerne på markedet har, så danskerne, nemmere kan finde en mobiltelefon med en antenne, der passer til det dækningsområde de befinder sig i.     