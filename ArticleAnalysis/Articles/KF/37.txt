Indsatsen mod pædofili skal styrkes. Seksuelle overgreb er en af de værste og mest modbydelige forbrydelser, der findes. Forbrydelsen kan påvirke offeret resten af livet og ødelægge unge og håbefulde liv. Foruden at hjælpe de børn, der bliver ofre for de grove overfald, er det derfor afgørende at sætte hårdt ind mod gerningspersonerne. Der har desværre været en række sager med pædofilidømte, som har gentaget deres forbrydelse efter udstået straf. Det skal der laves om på, og derfor styrker regeringen nu indsatsen mod pædofili markant. – Ét overgreb er et ét overgreb for meget. Derfor ændrer vi nu reglerne, så vi bedre kan gribe ind i tide, siger justitsminister og partiformand Søren Pape Poulsen. Konkret består regeringens forslag af syv initiativer: – Vi skal gøre alt for at sikre, at det ikke finder sted. Vi skylder vores børn og unge at tage alle midler i brug for at forhindre fremtidige overgreb, siger Søren Pape Poulsen. Det forventes, at der vil blive fremsat et lovforslag om blandt andet uanmeldt tilsyn med pædofilidømte i begyndelsen af næste år. Derudover er Rigspolitiet og kriminalforsorgen allerede blevet bedt om at igangsætte de initiativer, som ikke kræver lovændringer. 