Rød finanslov uden svar på de største udfordringer for Danmark. Den socialdemokratiske regering har i dag – sammen med sine røde støttepartier og Kristendemokraterne - præsenteret finanslovsaftalen for 2022. Det er desværre en finanslov, som er fuldstændig blottet for svar på en af de store udfordringer, som Danmark og dansk økonomi står overfor.Manglen på arbejdskraft.Situationen med mangel på arbejdskraft er både akut og alvorlig.    Den udfordring adresserer regeringen slet ikke i sin finanslov – og de risikerer tilmed at gøre problemerne værre.For i stedet for at sikre flere hænder og hoveder på arbejdsmarkedet, så forlænger regeringen bl.a. de højere ydelser til især arbejdsløse indvandrere, hvilket gør det mindre attraktivt at tage et arbejde – og de fortsætter dermed deres lempelser af udlændingepolitikken. Og finansloven øger ikke på anden vis arbejdsudbuddet eller sikrer, at virksomhederne i fremtiden kan få adgang til den arbejdskraft, de i så høj grad efterspørger.Det er med andre ord en finanslov, der ikke gør Danmark og danskerne rigere. Det bliver derimod dyrere at være dansker. For med finansloven afskaffer regeringen håndværksdelen i den succesfulde BoligJobordning, og dermed stiger skatterne for danskere, der eksempelvis gerne vil energirenovere deres hus.Det er alt det modsatte af, hvad Danmark har brug for. Og det kommer oveni, at regeringen de sidste 2½ år har ført en politik, der gør Danmark fattigere. Hvor de hæver skatter og afgifter 40 gange for 12 mia. kr. Og hvor de trækker 10.000 personer ud af arbejdsmarkedet.Venstre vil en anden vej.En vej, så vi får løst de akutte problemer, Danmark står overfor. Så vi kan skaffe kvalificerede arbejdskraft til virksomhederne. Så vi kan investere i klimaet på en måde, der skaber danske arbejdspladser. Og så vi får styr på integrationen med en stram og konsekvent udlændingepolitik.Venstre vil give danskerne mere frihed og flere muligheder og gøre Danmark rigere. Det fremlagde vi en plan for i vores egne finanslovsprioriteter for 2022, hvor vi viser vi vejen til at få mere end 25.000 flere med i det arbejdende fællesskab.Det vil vi gøre, samtidig med, at vi holder skatterne i ro, og at vi investerer i velfærden og den grønne omstilling.Desværre har vi regeringen, der ikke er optaget af at gøre Danmark bliver rigere, og de har ingen bud på, hvordan vi også i fremtiden har råd til investere i velfærden og den grønne omstilling.