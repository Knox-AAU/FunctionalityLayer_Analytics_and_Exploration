Pressemeddelelse: Venstres nye 2030-plan: 8.7 mia. til skattelettelser og plads til mere velfærd. Venstre præsenterer i dag sin økonomiske 2030- plan. I planen fremgår det, at partiet vil afsætte 8.7 mia. i skattelettelser til danskerne. Blandt andet ønsker partiet at bruge 3 mia. kr. på at give danskerne et fuldtidsfradrag så en familie hvor begge arbejder fuldtid kan få 6.000 kroner ekstra om året.”Det er vigtigt for os i Venstre, at vi letter skatter og afgifter for danskerne. For det er helt afgørende, at det bedre skal kunne betale sig at arbejde, og vi synes også, at det er rimeligt, at skatteborgerne kan beholde flere af deres egne penge. Lige nu er der mange familier, som er dybt pressede på privatøkonomien, og de har brug for, at vi viser en vej, som giver dem bedre økonomisk tryghed. Det gør vi med vores nye 2030-plan”, siger Venstres finansordfører, Troels Lund Poulsen.Derudover vil Venstre lave reformer, som øger arbejdsudbuddet med 15.000 personer. Hvilket er mere end dobbelt så meget, som regeringen har foreslået. Venstres 2030-plan vil også sikre at Danmarks samlede velstand vil stige.”Vores 2030-plan er både ansvarlig og realistisk. Vi kommer med ansvarlige reformer og tiltag, som øger den strukturelle beskæftigelse i vores land. Det vil være med til at fremtidssikre Danmarks økonomi, så vi har råd til god velfærd, grøn omstilling og investeringer i forsvar og sikkerhed,” siger Troels Lund Poulsen og fortsætter:”Den socialdemokratiske regering har stort set bare brugt penge i de seneste tre år, og forsømt at gøre vores samfund varigt rigere. De har til gengæld gjort mange danskere fattigere med deres politik. Venstre viser en ny og bedre vej, hvor der er råd til både velfærd og ansvarlige skattelettelser for rigtig mange danskere.”Læs hele planen her.For yderligere information:Esben Oxenvad Mobil: 61 62 33 20