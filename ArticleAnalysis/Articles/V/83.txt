Socialdemokratiet svigter dansk økonomi. Regeringen indgik fredag aften en snæver aftale om at skaffe mere arbejdskraft. Sammen med LA, K og NB står Venstre udenfor. Aftalen er milevidt fra at løse de massive problemer med manglende hænder på det danske arbejdsmarked og misser dermed en historisk mulighed for at lave en mærkbar og langtidsholdbar løsning af dansk økonomi. I stedet forgyldes fagbevægelsen, når dagpengesatsen forhøjes for ledige. Det betyder, at det for endnu flere danskere ikke vil kunne betale sig at tage et arbejde. Ovenikøbet i en tid, hvor både det offentlige og det private arbejdsmarked i den grad mangler flere hænder. Behovet har været der længe, og regeringen har ignoreret det længe.Det er den helt forkerte vej at gå. Og derfor kan Venstre ikke støtte en aftale.Regeringen stod ellers med en historisk mulighed for at skabe den arbejdskraft, som er og bliver nødvendig i årene fremover, hvis vi fortsat vil sikre kvalitetsvelfærd i Danmark. Desværre har Socialdemokratiet gjort det modsatte af, hvad Danmark har brug for. Det skal kunne betale sig at arbejde, og Venstre så langt hellere, at vi med reelle og mærkbare skattelettelser gjorde det mere attraktivt at yde en ekstra indsats.Venstre har hele vejen igennem gået konstruktivt til værks i forhandlingerne med regeringen. Vi har blandt andet forslået initiativer som at sænke skatten på at arbejde, hæve beskæftigelsesfradraget, sænke energiafgifterne markant og styrke rekrutteringsindsatsen i form af en ny beløbsordning.Men fremfor en aftale, som kunne sikre vækst og velfærd for hele Danmark, har regeringen valgt at prioritere initiativer, som gør det modsatte af at skabe arbejdskraft. Det kan og vil Venstre ikke støtte og derfor kunne vi ikke nå til enighed om en aftale.