Ellemann: Fælles blåt udspil skal give Flere og bedre muligheder i vores velfærdssamfund. Den borgerlige opposition har i dag præsenteret fem forslag, der skal sikre mere frihed og flere muligheder for danskerne. Efter tre år med en socialdemokratisk regering, der fører ideologisk korstog mod det frie valg, er det på tide at vise danskerne, at der er en anden vej.Vi danskere er ikke ens. Vi har forskellige ønsker og behov. Derfor er alle løsninger heller ikke lige gode for den enkelte dansker. Den borgerlige opposition ønsker større selvbestemmelse for den enkelte ved hjælp af langt større udbredelse af frit valg, bl.a. på sundheds- og ældreområdet, ligesom vi ønsker at rulle tvangsfordeling af gymnasieeleverne efter forældrenes indkomst tilbage straks efter valget.Frit valg sikrer, at borgerne kan vælge på baggrund af personlige præferencer frem for at være påtvunget forudbestemte løsninger i metermål.