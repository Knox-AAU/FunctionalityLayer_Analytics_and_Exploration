Venstre har sikret en ansvarlig grøn skattereform. Venstre har sikret en aftale om en grøn skattereform, der både giver markante CO2-reduktioner og dermed er grøn og ambitiøs, men som også er ansvarlig.Med aftalen indfører vi en ny CO2-afgift, der skal sikre en markedsdrevet grøn omstilling blandt danske virksomheder. Det har Venstre presset på for længe.Dog lagde regeringen op til en skattereform, der ville gøre Danmark fattigere. Det har vi afværget.For Venstre har det nemlig været afgørende, at der med en ny CO2-afgift følger tilsvarende skattelettelser. Det skal sikre, at virksomhederne har mulighed for at omstille sig. Det er vi også nået i mål med.Overordnet gik Venstre i tandem med de Konservative til forhandling med to overordnede krav; en grøn skattereform må ikke gøre Danmark fattigere, og skatterne må samlet set ikke stige.Det er vi lykkes med. Faktisk vi har sikret en skattelettelse samlet set på over 2 mia. kr. samlet frem til og med 2030 og med varigt lavere skat derefter også.For vi skaber ikke en reel grøn omstilling ved at sende virksomhederne ud af landet. Tværtimod skal vi sørge for, at den grønne omstilling bliver en mulighed for dansk erhvervsliv, som holder på danske jobs.Vi er bevidste om, at ikke er lige let for alle brancher at omstille sig.Og til flere brancher, der er særligt pressede, er der nu puljer med målrettet støtte og mulighed for andre tiltag.På toppen af det har Venstre sikret, at der laves et såkaldt investeringsvindue. Dvs. en periode, hvor virksomhederne får bedre vilkår for at investere i grøn omstilling, så der kommer gang i omstillingen.Den nye skattereform er en vigtig aftale, som Venstre har fået sat et klart aftryk på.Afsættet fra regeringen var dårligt, men vi er endt med et brugbart fundament til en markedsbaseret grøn omstilling, Danmark kan bygge videre på.Dermed tager vi et markant skridt mod en grønnere fremtid uden at gøre Danmark fattigere. For Venstre insisterer på en ansvarlig, grøn omstilling.Hør Marie Bjerre fortælle om den aftale her: