Venstre præsenterer grøn 2030-plan: Vi skal investere i fremtidens klima og natur. Vi skal sætte skub i den grønne omstilling. For det er ikke nok at sætte ambitiøse mål – de skal også indfries. Derfor kommer Venstre nu med en ambitiøs, grøn 2030-plan. For den grønne omstilling kommer ikke af sig selv og slet ikke uden, at vi investerer i den.Vi skal ikke sende vores udledninger og arbejdspladser til udlandet. Vi skal finde løsningerne til at mindske udledningerne her i Danmark, alt imens vi skaber ny vækst. Det er til gavn for klimaet og det er til gavn for dansk økonomi. For målet er også, at gøre den grønne omstilling til århundredets erhvervsmulighed for Danmark.Vi finder pengene til at investere 60 mia. kr. i den grønne omstilling i de kommende år ved at sælge statens andel i energiselskabet Ørsteds havvindmølle-forretning, som er fuldt kommerciel og global, og dermed ikke har gavn af statsligt medejerskab. Ørsted er ikke længere kritisk infrastruktur for Danmark, og derfor er det tid til at slippe Ørsted langt mere fri af de politiske bånd. Vi vil bevare medejerskabet i de danske kraftværker, som fortsat er vigtige for vores energiforsyning. Salget giver os mulighed for at høste en gevinst, som vi kan investere i vores fælles fremtid. Det er en ansvarlig vej til et grønt og klimaneutralt samfund. Humlen er, at vi sætter turbo på den grønne omstilling. Det vil også gavne Danmark i fht. de voksende sikkerhedspolitiske trusler, som vi står med i dag. Og så vil det ikke mindst få danskerne over på energiformer, hvor prisen kan eksplodere, når Putin vil presse os. Den forandring vil Venstre tage ansvar for. Vores grønne plan er bygget op om fire grundelementer:1.    Grønne investeringer frem mod 2030Frem mod 2030 afsætter vi 37,5 mia. kr. til at omstille boligmassen, udbygge den grønne transport, samt sikre mere natur, mere vedvarende energi og lagring af CO2.2.    Forskning og udvikling som skal gøre Danmark klimaneutralt i 2050Vi vil skabe flere investeringer i forskning og udvikling, så vi lægger sporene for fremtidens grønne forskningsmæssige nybrud. Samtidig vil vi med et grønt fradrag få erhvervslivet til at investere i innovative løsninger, så vi gør den grønne omstilling til et erhvervseventyr for Danmark. Derfor vil vi frem mod 2030 investere 15 mia. kr. i forskning, nytænkning og udvikling.3.    Plads til ekstra investeringer i fremtidens teknologiske landvindingerVi reserverer over 7 mia. kr. til at investere i den grønne omstilling i fremtiden. For vi kender endnu ikke fremtidens løsninger, og derfor skal en ansvarlig plan have rum til at investere yderligere for at nå vores mål.4.    To nye klimamål – større grønne ambitionerVi sætter også to nye klimamål. Vi vil for det første sætte et ambitiøst mål for, hvor meget den danske indsats skal bidrage til af globale reduktioner. Det gør vi kun ved at eksportere gode danske løsninger til resten af verden – og det er ikke bare godt for klimaet, men også for jobskabelsen herhjemme. Derfor sætter vi også et mål om 100.000 grønne jobs i Danmark i 2030.Du kan læse meget mere om Venstres udspil her. 