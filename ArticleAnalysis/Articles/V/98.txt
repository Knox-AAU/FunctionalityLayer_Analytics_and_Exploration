sletning af sms'er stinker af cover up. Centrale SMS’er om minkskandalen er blevet slettet fra statsministeren telefon. Venstre kræver nu svar på, hvornår sletningen blev sat i gang, og hvorfor den ikke blev stoppet, da Minkkommissionen bad om det.Det stinker langt væk, at statsminister Mette Frederiksen ikke klart kan svare på, hvornår hun begyndte at slette sms’er – og hvorfor hun ikke straks stoppede med sletningen, da Folketinget blev enige om at igangsætte en undersøgelse af forløbet.Det mener Venstres Morten Dahlin, der er formand for Retsudvalget, og som er dybt kritisk overfor ministerens forklaringer.Ved statsministerens pressemøde i sidste uge sagde hun, at statsministeriet formoder, at sletningen er startet senest i sommeren 2020.Adspurgt af journalisterne svarede Mette Frederiksen ifølge TV2:”Altså formodningen er, at funktionen er sat til i forbindelse med rådgivning, men i og med at der ikke er en dato, kan jeg ikke komme det nærmere. Det er jeg ærgerlig over, men det kan vi så ikke”.Morten Dahlin køber langt fra Mette Frederiksens forklaringer.”Statsministeren forsøger at spise danskerne af med halve forklaringer på nogle ret simple spørgsmål. Det er svært at have tillid til, at regeringen spiller med åbne kort”, siger han.Senest er det kommet frem, at Minkkommissionen i april rundsender et brev til flere ministerier, herunder Statsministeriet, hvor man beder om at stoppe sletning af materiale, der kan bruges i undersøgelsen.Først i oktober, et halvt år senere, bekræfter Mette Frederiksen, at sletningen nu er stoppet.”Det er yderst kritisabelt, at statsministeren ikke får stoppet sletningen af SMS’er, når Minkommissionen beder om det. Offentligheden har krav på at vide, hvordan det kunne gå så galt, som det gjorde, da man nedlagde minkerhvervet, og vi ved, at sms’er er et centralt værktøj i regeringen”, siger Morten Dahlin.Arbejdet med at forsøge at genskabe sms’erne er sat i gang, men det er vanskeligt, fordi der er gået langt tid, og fordi statsministerens tidligere mobiltelefoner angiveligt bliver givet til andre medarbejdere i ministeriet.Onsdag skal justitsministeren i Folketingssalen svare på, hvad man har tænkt sig at gøre for at bidrage til genskabelsen.”Vi kommer til at gøre alt, hvad vi kan for at presse regeringen til at lægge alt materiale frem. Men det er klart, at det vanskeligt, når man har slettet så langt tid og i øvrigt ikke har stoppet det”, siger Morten Dahlin.Kun statsministeren og social- og ældreminister Astrid Krag har slettet sms'er. Begge bekræfter 9. november at være stoppet.