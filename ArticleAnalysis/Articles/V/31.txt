Ny kampagne: Gevinsten ved at arbejde er blevet for lille. 466.800 kroner! Så meget kan et kontanthjælpspar med tre børn få i offentlige ydelser og tilskud hvert eneste år. Det er resultatet efter, at den socialdemokratiske regering har valgt at hæve ydelserne i Danmark.Det går simpelthen ikke længere.For det betyder, at gevinsten ved at tage et arbejde er alt for lille for alt for mange danskere. Faktisk er der i dag 225.000 danskere, som har en lav økonomisk gevinst ved at arbejde.Når man kan modtage et meget højt beløb ved at blive derhjemme, så kan det ikke betale sig at arbejde.Det er både en hån mod de mange, som alligevel står op og bidrager til samfundet. Og samtidig er det med til at holde alt for mange uden for arbejdsmarkedet, fordi gevinsten er så lav.I et land som Danmark skal der selvfølgelig være en klar gevinst ved at arbejde.For med et arbejde følger nemlig frihed og muligheder til at indrette sit liv, som man vil. Det betyder, at man tager et ansvar og bidrager til vores fællesskab.At det skal kunne betale sig at arbejde har altid været en mærkesag for Venstre. Det er det også til næste valg, og jeg kan love, at Venstre kommer til at præsentere konkrete løsninger, der skal sikre det.For færre skal være på passiv forsørgelse, og flere skal bidrage til fællesskabet på arbejdsmarkedet.Derfor vil vi afskaffe de højere ydelser, som regeringen har indført. Og vi vil øge gevinsten ved at arbejde.Det vil Venstre gå til valg på. Og vi tyvstarter valgkampen i morgen med en stor landsdækkende kampagne, så danskerne ved, hvor vi står. Jeg håber, at du også vil blande dig i debatten.  