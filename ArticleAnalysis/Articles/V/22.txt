Venstre vil investere i bedre uddannelser. Gode uddannelser giver muligheder for den enkelte til at forme sit eget liv. Og så er det samtidig grundstenen for både vores økonomi og velfærdssamfund.Det skal vi investere i. Derfor foreslår Venstre nu at afsætte ekstra 1,2 mia. kr. årligt til at skabe bedre og mere attraktive uddannelser.Pengene skal blandt andet gå til at løfte kvaliteten på erhvervsuddannelserne, hvor alt for mange desværre falder fra i dag. Derfor vil vi afsætte 400 mio. kr. ekstra til at rette op på det og udvikle bedre uddannelser.I dag er det næsten halvdelen, der dropper ud af erhvervsuddannelserne. Det er et problem for de erhvervsfaglige uddannelser er helt essentielle for Danmark. Det er uddannelser, som er nødvendige for at gennemføre den grønne omstilling, og som ofte uddanner de iværksættere og selvstændige, der er med til at udvikle Danmarks økonomi.                                           Erhvervsuddannelserne har været underprioriteret alt for længe, og derfor vil vi give dem et løft, så vi kan tiltrække og uddanne de mange tusindvis af hænder, som erhvervslivet efterspørger i fremtiden.Venstre foreslår også at give et løft til de videregående uddannelser. Vi mener, at de naturvidenskabelige uddannelser, som er efterspurgt af erhvervslivet skal have et løft. Og det samme skal de uddannelser, der er vigtige for sundheds- og børneområdet, som sygeplejerske-, lærer- og pædagoguddannelsen. For det er uddannelser, hvor vi også kommer til at mangle arbejdskraft, og som er helt afgørende for vores velfærdssamfund.For at kunne give uddannelserne et kvalitetsløft foreslår Venstre at fjerne det ekstra SU-år. Vi ønsker ikke at omlægge SU-stipendierne til lån, som nogle partier foreslår. Men vi synes, det er rimeligt, at man kun kan få SU til den normerede studietid.Det er en nødvendig prioritering for at kunne investere i fremtidens uddannelser. Og så er det ansvarligt, at vi bruger hver eneste krone i den offentlige sektor på den bedst tænkelige måde.Læs hele udspillet her 