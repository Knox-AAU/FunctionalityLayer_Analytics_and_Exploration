Nyt V-udspil: Der skal være tryghed og værdighed i den danske ældrepleje . Det skal selvfølgelig være trygt for de ældre at bo på plejehjem, og familierne skal have vished om, at deres familiemedlem er i sikre og omsorgsfulde hænder. Man skal simpelthen ikke være bange for at blive gammel i Danmark. Det er altafgørende, at vi bringer værdigheden i ældreplejen tilbage.Det er vigtigt at understrege, at der er rigtig mange dygtige og engagerede medarbejdere og ledere i ældreplejen. Alle skal ikke skæres over én kam.Men i dokumentaren ”Opråb fra plejehjemmet” om plejehjemmet Nørremarken i Køge, som i går blev vist på TV2, ser vi et kolossalt svigt fra samfundet. Det er to år siden, at vi så lignende – hjerteskærende – optagelser fra plejehjemmet Kongsgården i Aarhus.Det vidner om, at den socialdemokratiske regering har siddet på hænderne. Det her burde være enhver regerings absolut fremmeste opgave at få håndteret. Mette Frederiksen lovede i sin nytårstale i januar, at der skulle komme en ny ældrelov. Hvor er den blevet af?