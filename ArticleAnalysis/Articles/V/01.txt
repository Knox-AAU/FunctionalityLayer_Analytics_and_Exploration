Venstre vil sikre Danmark bedre mod oversvømmelser. Klimaforandringerne er i fuld i gang, og det øger risikoen for oversvømmelser af blandt andet veje, boliger og kældre. Derfor sætter Venstre nu 10 mia. kr. af til at klimasikre i hele landet.Anlæggelse af diger, pumpeanlæg, sluseanlæg, kystsikring og kloakering, der kan håndtere større vandmasser. Det er blot nogle af de tiltag, som kan være med til at sikre Danmark bedre mod oversvømmelser.Derfor sætter Venstre nu 10 mia. kr. af til, at landets kommuner kan søge penge til at medfinansiere den slags initiativer.”Vi har alle set vejrværter i waders, alt imens vandet trænger sig tættere og tættere på ejendomme og toppen af diger, og i længden er det ikke nok med sandsække. Der skal laves mere permanente løsninger, og her vil Venstre gå forrest. Hovedfokus er selvfølgelig på at gøre Danmark klimaneutral i 2050.  Vi kan ikke lukke øjnene for de udfordringer, vi står med nu og her, og derfor vil vi bruge 10 milliarder kroner på at sikre Danmark bedre mod fremtidens voldsommere vejr”, siger Venstre-formand Jakob Ellemann-Jensen.For præcis fem år siden i dag hærgede stormen Ingolf i Danmark, og det betød oversvømmelser af byer og veje, mens fjorde og åer gik over deres bredder. Og vi ved, at den slags storme kommer igen, så der er et stort behov for at klimasikre bedre i hele Danmark.”Vi skal sætte skub på den grønne omstilling, og derfor har Venstre fremlagt en ambitiøs plan med konkret handling. Men klimaforandringerne er her desværre allerede, og derfor skal vi tage ansvar for, at vores byer, sommerhusområder eller naturområder er bedre rustede til fremtidens voldsommere vejr. Her går Venstre forrest med ambitiøse investeringer”, siger Jakob Ellemann-Jensen.De 10 mia. kr. til klimasikring er finansieret i Venstres grønne 2030-plan. 