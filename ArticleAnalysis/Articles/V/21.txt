Elafgiften bliver banket helt i bund – forbedret aftale om vinterhjælp til danskerne. Venstre har sikret en ambitiøs og ansvarlig aftale om vinterhjælp for danskerne og vores virksomheder i en tid, hvor vi alle mærker de dyre tider. Vi har forhandlet sammen med Konservative og Danmarksdemokraterne, og nu sikret markante blå aftryk, som kommer danskerne til gavn.Vi kan ikke få prisstigningerne til at gå væk. Og vi kommer alle til at skulle spare i den kommende vinter. Men vi har politisk pligt til at gøre, hvad vi kan. For nogen kan det være en stor hjælp at udskyde dele af regningen til de næste år, hvor energipriserne forventes at nå et mere normalt leje. Derfor gik vi konstruktivt til regeringens model, som vi tilmed har fået gjort lidt mindre bureaukratisk.På toppen af det, så har Venstre fået en tydelig, politisk sejr. Vi har i flere uger været bannerfører for, at elafgiften skulle bankes helt i bund i seks måneder. Nu sker det i det første halvår af 2023, og det kommer til at gøre en reel forskel på elregningen. Det gavner alle danskere.På toppen af det, så har sikret reelle besparelser på eltarifferne, hvilket især kommer virksomhederne til gode. Det gør vi med ansvarlig finansiering fra den statslige virksomhed Energinet.dks formue, som er optjent ved at handle dyr strøm. De penge kommer nu danskerne og danske virksomheder til gode.Det er klare og tydelige sejre for Venstre, som kommer almindelige danskere til gode. Det kan vi være stolte af, og vi glæder os over, at kunne hjælpe rigtig mange danskere i en svær situation.Vi ser ind i en lang og hård vinter, hvor vi alle kommer til at prioritere og lide afsavn på grund af de kraftigt stigende priser. Med dagens aftale har vi sikret danskerne mulighed for at fordele de meget store regninger på el, gas og fjernvarme over flere år. Det kan hjælpe nogle danskere og danske virksomheder. Og så har vi ikke mindst sikret reelle og håndfaste lettelser, der gør, at danskere og danske virksomheder får mulighed for at beholde lidt flere penge selv.Udfordringerne er langt fra løst med denne aftale. Men vi er i gang – og fortsat i arbejdstøjet. 