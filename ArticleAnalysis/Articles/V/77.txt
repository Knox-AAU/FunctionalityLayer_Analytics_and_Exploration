Venstre vil bekæmpe ventelister med ekstra milliard. 100.000 danskere har lige nu fået udskudt deres operation på grund af corona og sygeplejerskestrejken. Derfor foreslår Venstre at afsætte 1 mia. kroner i en ny forårspakke til landets sygehuse, så vi kan komme de lange ventelister til livs.De fleste, der har ventet på en operation, ved hvor smertefuldt og udfordrende, det kan være. Det kan være svært at få hverdagen til at fungere. Det er ikke muligt at passe dit arbejde eller din uddannelse, og du risikerer at skulle tage smertestillende medicin i en længere periode.Der er grænser for, hvor længe man kan vente, og derfor skal vi have taget fat på de lange ventelister på hospitalerne nu.Det danske sundhedsvæsen er lige nu under et alvorligt pres. Ventelisterne er løbet løbsk, og sundhedsministeriet regner med, at knap 100.000 danskere har fået udskudt deres operation på grund af corona og sygeplejerskestrejken.Derfor foreslår Venstre at afsætte 1 mia. kroner i en forårspakke til sygehusene, så vi hurtigst muligt kan få nedbragt den enorme pukkel af udsatte operationer. Forårspakken til landet sygehuse foreslås finansieret i tråd med Venstres finanslovsforslag.Pengene skal blandt andet gå til løntillæg til de medarbejdere, der tager ekstra vagter på sygehusene. Og støtten kan også gå til at udnytte operationskapacitet på privathospitaler og i speciallægeklinikker, så flere kan blive behandlet hurtigere. På den måde kan vi udnytte al kapacitet i sundhedsvæsenet.Der er ingen tvivl om, at medarbejderne i sundhedsvæsenet har ydet en fantastisk indsats i de sidste to år med corona. Derfor skal vi også sørge for at belønne dem, når vi nu igen beder dem om at gøre en ekstra indsats for at afvikle ventelisterne.Jeg opfordrer på det kraftigste regeringen til at indkalde til forhandlinger hurtigst muligt, så vi kan give det danske sundhedsvæsen et tiltrængt rygstød. Det haster, for ventelisterne nedbringer ikke sig selv.Læs Venstres udspil til en forårspakke: Kortere ventetider i det danske sundhedsvæsen.