Minkordfører: Regeringen gemte oplysninger om slettede sms'er til efter valget. Befolkningen måtte ikke få at vide, at politiet ikke kan genskabe slettede sms’er, før kommunalvalget var overstået. En demokratisk skandale, mener Venstres minkordfører.Sagen om statsministerens slettede sms’er er en demokratisk skandale, der bare fortsætter.Det mener Venstres minkordfører Thomas Danielsen, der langer kraftigt ud efter regeringens åbenhed eller mangel på samme.Allerede 12. november kunne politiet konkludere, at man ikke har været i stand til at genskabe de slettede sms’er.”Men den oplysning tilbageholder Justitsministeriet for befolkningen, pressen og Minkkommissionen til efter kommunalvalget. Man sidder simpelthen på den oplysning, fordi det ikke må have påvirkning på valget. Det er en demokratisk skandale”, siger ordføreren.På bizar vis har Justitsministeriet holdt politiets konklusion i ”forseglede kuverter”, til efter kommunalvalget var overstået.Til BT vil hverken Justitsministeriet eller Rigspolitiet kommentere på, hvornår og hvordan man har forsøgt at genskabe sms’erne.I samme artikel undrer ekspert sig over, hvorfor der ikke er noget backup.”Vores tillid til statsministeren er efterhånden forduftet, og vi kræver svar på de mange spørgsmål, der bliver ved med at opstå. Vi kommer til at forfølge sagen, og vi skal til bunds”, siger Thomas Danielsen.En ting, der har gjort arbejdet med at genskabe sms'erne sværere, er, at man i Statsministeriet tilsyneladende ikke har styr på, hvor statsministerens tidligere telefoner befinder sig.Mette Frederiksen har tidligere forklaret, at hun har skiftet telefon flere gange, og at disse telefoner er endt hos andre medarbejdere, som man ikke har kunnet identificere.Dét undrer Thomas Danielsen."Når vi får udleveret telefoner i Folketinget, er der helt styr på tingene, både når telefoner bliver udleveret og afleveret igen. Det har man åbenbart ikke i Statsministeriet, der ellers går så meget op i sikkerhed", siger minkordføreren og tilføjer:"Men det er nok mest statsministerens sikkerhed for at blive på posten, man er interesseret i at beskytte".Sideløbende lægger minkordføreren pres på regeringen for at få åbnet muligheden for, at minkerhvervet kan genopstå.Danielsen havde torsdag indkaldt landbrugsminister Rasmus Prehn i samråd for at få ham til at forklare, hvad regeringen har gjort for at undersøge de sundhedsmæssige risici ved at ophæve forbuddet mod minkavl.”Vil ministeren ikke få sikret, at beslutningsgrundlaget bliver kvalificeret nu af Dansk Veterinær Konsortium, så familierne kan se lyst på fremtiden eller det modsatte?”, spurgte Thomas Danielsen blandt andet.Modstræbende sagde fødevareministeren til sidst, at man efter vintermånederne har et mere oplyst grundlag og derefter kan se på en evt. genåbning af minkerhvervet i 2023.