Ansvar, pligt og nye muligheder. Han er hovedperson i den Oscar-belønnede dokumentarfilm ”Den døde soldat” om et angreb i Afghanistan, som nær havde kostet ham livet.Han er hædret med stribevis af danske og udenlandske æresbevisninger. Og han har modtaget Venstres Frihedspris for sin indsats i Veteranskytterne.Den tidligere kampvognskommandør Jacob Panton Kristiansen sidder i regionsrådet i Region Sjælland og er folketingskandidat i Næstved-kredsen. Og han er ikke i tvivl om, at Danmark bør afskaffe forsvarsforbeholdet:”Det handler ikke om en fælles Europahær. Det handler om at være en del af en fælles indsats og om at stå sammen. Verden har forandret sig meget, siden vi stemte ja til forbeholdet i 1993”.”Konflikter i Mellemøsten og Afrika har lagt et massivt flygtningetryk på EU’s grænser. Den opgave skal Danmark være med til at løse på første række”. Mulighed for indtægterJacob Panton mener, at et ja vil give dansk erhvervsliv nye muligheder:”Faktisk koster forbeholdet Danmark penge i tabt indtjening. Uden forbehold vil vores industri kunne være med, når EU tager beslutning om forskning og investeringer inden for europæisk forsvar. Det vil skabe omsætning og flere danske arbejdspladser”.”Og uden forbeholdet vil forsvaret kunne deltage i fællesindkøb, så vores soldater kan få mere samt det bedst egnede udstyr for pengene”.