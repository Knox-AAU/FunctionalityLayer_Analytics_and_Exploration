Ellemann: Det her er mit valgløfte til danskerne. Grundlovsdag rejste jeg rundt i Danmark for at holde min grundlovstale.I det gode søndagsvejr nåede jeg både forbi Slagelse, Rødding, Grejs, Ejer Bavnehøj og Testrup for at tale om det Danmark, jeg drømmer om.På Grundlovsdag gav jeg også et valgløfte til danskerne.En ny borgerlig regering med Venstre i spidsen vil nemlig tilbagerulle den socialdemokratiske tvangsfordeling af gymnasieelever på baggrund af deres forældres indkomst med det samme efter et valg.Jeg mener, det er forkert, når regeringen vil bestemme, hvilken skole unge mennesker skal gå på ud fra forældrenes indkomst. Der er ikke særlig dansk, og det er noget, regeringen slet ikke skal blande sig i.Regeringens aftale medfører, at omkring 20.000 unge hvert år risikerer at blive tvangsfordelt alt efter, hvor mange eller hvor få penge deres forældre tjener.Nogle vil blive sendt væk med bus eller tog. Væk fra deres lokale område og væk fra deres venner.Jeg har allerede hørt de første historier om unge, der forsigtigt spørger hinanden, hvad deres forældre egentligt tjener, og om de kan komme på gymnasium sammen. Det er desværre ved at blive endnu en målestok, som unge mennesker skal forholde sig til.Tvangsfordeling efter indkomst er endnu et eksempel på, hvordan regeringens politik trænger sig helt ind i de danske hjem og dikterer, hvordan vi skal leve vores liv.Det skal vi lave om på – og vi skal rulle den tvangsfordeling tilbage.Det er mit valgløfte.For jeg synes, det er på tide, at politikerne på Christiansborg viser meget mere tillid til danskerne.