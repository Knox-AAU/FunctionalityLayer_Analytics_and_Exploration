Venstre vil sikre mere frihed og flere muligheder i hele Danmark. Danmark er et lille, dejligt land – med sine egne, unikke kendetegn og forskelligheder, hvor end man kommer frem. Og forskelligheder er ikke nødvendigvis skidt.Friheden til at være forskellig skal vi hylde og respektere, samtidig med at det skal være godt og trygt at bo på tværs af vores land. En del af vores sammenhængskraft vokser ud af, at der er muligheder alle steder.Og i Danmark er vi kendt for at have stærke landdistrikter.Her er der dejligt at bo med både natur og nærvær. Her lægger vi jord til produktionen af nogle af verdens bedste fødevarer, til legemliggørelsen af den grønne omstilling og til mange af de fabrikker, der rummer rygraden af fremstillingsindustrien og vores eksport.Sådan skal det blive ved med at være. Derfor præsenterer Venstre nu en række forslag, der skal sikre fortsat fremgang og dermed et Danmark i bedre balance. For der er stadig udfordringer. Blandt andet når det kommer til vækst, bosætning og lægemangel. Det vil vi gøre noget ved.Vi sætter derfor en ambition om, at 5.000 nye statslige arbejdspladser frem mod 2030 placeres udenfor hovedstadsområdet. Vi ved, at vi skal styrke skattevæsenet, og vi ved, at der vil være jobs i den styrkelse af Forsvaret, som Venstre har kæmpet hårdt for. For med en bedre blanding af private og offentlige arbejdspladser, skaber vi bedre grobund for vækst og flere muligheder.Samtidigt vil vi give bedre vilkår for førstegangskøbere, så man får endnu bedre adgang til at købe en bolig i landdistrikterne – bl.a. ved at give fradrag for køberrådgivning og fjerne afgifter for boliger under 1 mio. kr., samt ikke mindst åbne op for, at førstegangskøbere kan få en kontant håndsrækning, når de køber via en fradragsberettiget boligopsparingskontoMed flere arbejdspladser og lettere bosætning skal trygheden i velfærd også følge med. Den manglende lægedækning i landdistrikterne er desværre ikke en ny udfordring.Derfor har vi i Venstre konkret foreslået bl.a. at give læger under uddannelse et økonomisk incitament til at blive ansat i en almen praksis i et område med lægemangel ved at eftergive en del af deres SU-gæld. Vi vil derudover afsætte penge til at etablere speciallægepraksis i de dele af landet, hvor de ikke er tilstrækkeligt til stede i dag.Det er nogen af de tiltag, som vi har fremlagt i dag. Sammen kan vi gøre hele Danmark til et endnu bedre land for os at bo i – med mere frihed og flere muligheder.Læs hele udspillet her.  