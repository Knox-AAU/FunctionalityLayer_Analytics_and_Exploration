Nyt udspil: Venstre vil styrke forskningen i Forsvaret markant. Hvis dansk forsvar skal være rustet til at håndtere fremtidens trusler, skal vores forskning i militært udstyr og teknologi op i et helt andet gear. Og så skal vi af med forsvarsforholdet, så vi kan få mere ud af de penge, som vi investere i forskning på forsvarsområdet ved at samarbejde optimalt med andre europæiske lande.I dag sakker Danmark markant bagud, når det kommer til forsvarsforskning, da vi prioriterer området væsentligt mindre end f.eks. flere af vores nordiske naboer. I perioden fra 2000 til 2019 brugte Danmark ca. 0,25 pct. af de årlige forsvarsudgifter på forsvarsforskning, mens Norge brugte knap 2 pct.Vi har derfor et stort behov for at styrke vores forsvarsforskning, hvilket selvfølgelig ikke skal ske på bekostning af andre forskningsområder.På toppen af dette spænder EU-forsvarsforbeholdet ben for vores muligheder for at deltage i europæiske forsvarsforskningsprojekter, som ellers kunne være i klar dansk interesse. Så der er mange muligheder for at forbedre den danske indsats.Derfor har vi i Venstre fremlagt en række konkrete forslag til at løfte dansk forsvarsforskning.