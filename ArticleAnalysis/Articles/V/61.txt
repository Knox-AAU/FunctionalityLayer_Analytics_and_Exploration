Kære socialdemokrater:  Vi skal sikre mad på bordet i Europa. Vi ser lige nu ind i en tid, som de fleste af os troede hørte fortiden til. Krigen i Ukraine er for os alle fuldstændig meningsløs og har store konsekvenser for hele Europa.Ukraine og Rusland har indtil for nylig stået for næsten en tredjedel af verdens eksport af hvede. Derfor kan vi forvente, at eksporten af hvede til Europa og resten af verden bliver reduceret kraftigt. Det kommer til at have en kæmpe betydning for verdens fødevareforsyning.Rasmus Prehn stemte som den eneste imod en suspendering af brakordningen ved sidste uges rådsmøde i EU.Det, synes jeg, er under al kritik. Vi - i Europa - skal udnytte de ressourcer, vi har liggende og midlertidigt suspendere brakordningen. Vi kan ikke tillade os, som det eneste land i Europa, ikke at udnytte de muligheder, vi har, for at forhindre en fødevarekrise.Den grønne omstilling er en vigtig dagsorden, som vi selvfølgelig skal kæmpe for. Vi står dog lige nu i en helt ekstraordinær situation, som gør, at vi må handle med det samme, for det er nu, der skal sås.Vi må stå sammen i Europa om den virkelig, vi står over for i dag. Vi må og skal sikre, at så få som overhovedet muligt går i seng på tom mave.